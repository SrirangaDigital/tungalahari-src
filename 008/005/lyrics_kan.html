<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಭವಬಂಧಮುಕ್ತ್ಯಷ್ಟಕಮ್ ॥</h2>
	<div>
		<p>
			ಏಕಂ ದ್ವಿತೀಯರಹಿತಂ ಸದಬಾಧಿತಂ ಚ<br />
			ಸಚ್ಚಿತ್ಸ್ವರೂಪಮಿತಿ ಯಚ್ಛ್ರುತಿಶೀರ್ಷಪೂಗೈಃ ।<br />
			ಜೇಗೀಯತೇ ಸಕಲ ಲೋಕವಿವರ್ತಭೂತಂ<br />
			ತದ್ಭಾವಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೧ ॥
		</p>
	</div>
	<div>
		<p>
			ಅನ್ನಾಸುಮಾನಸಮುಖಪ್ರಕೃತೀಂಜಗಾದ<br />
			ಕೋಶಾಂಛ್ರುತಿರ್ಯದವಬೋಧಕೃತೇಽತ್ರ ಪಂಚ ।<br />
			ಸರ್ವಾಂತರಂ ಭೃಗುಮುನಿಪ್ರವರೇಣ ದೃಷ್ಟಂ<br />
			ತದ್ಭಾವಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೨ ॥
		</p>
	</div>
	<div>
		<p>
			ಆನಾಶಕೇನ ತಪಸಾ ಬಹುದಕ್ಷಿಣೇನ<br />
			ಯಜ್ಞೇನ ದಾನನಿಚಯಾಚ್ಛ್ರುತಿಪಾಠತಶ್ಚ ।<br />
			ಇಚ್ಛಂತಿ ವೇತ್ತುಮಿಹ ಯದ್ಧರಣೀಸುರಾಗ್ರ್ಯಾ-<br />
			ಸ್ತದ್ಭಾವಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೩ ॥
		</p>
	</div>
	<div>
		<p>
			ಕಶ್ಚಿದ್ವಿಪಶ್ಚಿದಿಹ ಸಂಸೃತಿಸೌಖ್ಯವಾಂಛಾಂ<br />
			ಸಂತ್ಯಜ್ಯ ಸದ್ಗುರುಮುಪೇತ್ಯ ಕೃಪಾಪಯೋಬ್ಧಿಮ್ ।<br />
			ವಿಜ್ಞಾಯ ತದ್ವಚನತಃ ಖಲು ಮೋದತೇ ಯತ್<br />
			ತದ್ಭಾವಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೪ ॥
		</p>
	</div>
	<div>
		<p>
			ಪ್ರಾಣಾನ್ನಿಯಮ್ಯ ತು ಮನೋ ಹೃದಯಾರವಿಂದೇ<br />
			ಭ್ರೂಗಹ್ವರೇ ಶಿರಸಿ ವಾ ಪ್ರಣಿಧಾಯ ಸಮ್ಯಕ್ ।<br />
			ಧ್ಯಾಯಂತಿ ಯತ್ಪರಗುರೋರ್ವಚನಾನುಸಾರಾತ್<br />
			ತದ್ಭಾವಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೫ ॥
		</p>
	</div>
	<div>
		<p>
			ಯಜ್ಜಾಗ್ರದಾದಿಸಮಯೇ ಧೃತವಿಶ್ವಮುಖ್ಯ-<br />
			ನಾಮಾತನೋತಿ ಬಹಿರಂತರವಸ್ತುಸೇವಾಮ್ ।<br />
			ಸುಪ್ತಾವಬೋಧಸಹಿತಸ್ಯ ಸುಖಸ್ಯ ಭೋಕ್ತೃ<br />
			ತದ್ಭಾವಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೬ ॥
		</p>
	</div>
	<div>
		<p>
			ವಾಗಾದಯಃ ಸ್ವವಿಷಯೇಷು ಚರಂತಿ ಯೇನ<br />
			ಸಂಚೋದಿತಾಃ ಪ್ರಭುವರೇಣ ಯಥಾ ಸುಭೃತ್ಯಾಃ ।<br />
			ತತ್ಸರ್ವಕಾರ್ಯಕರಣವ್ಯವಹಾರಸಾಕ್ಷೀ<br />
			ಸಂಚಿಂತಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೭ ॥
		</p>
	</div>
	<div>
		<p>
			ಸಂನ್ಯಸ್ಯ ಕರ್ಮನಿಚಯಂ ಚ ತದಂಗಭೂತಂ<br />
			ಸೂತ್ರಂ ಶಿಖಾಂ ಚ ಪುನರಪ್ಯಬಲಾದಿರಾಗಮ್ ।<br />
			ಬೋಧಾಯ ಯಸ್ಯ ಯತತೇ ಪರಿಶುದ್ಧಚಿತ್ತ-<br />
			ಸ್ತದ್ಭಾವಯಾಮಿ ಸತತಂ ಭವಬಂಧಮುಕ್ತ್ಯೈ ॥ ೮ ॥
		</p>
	</div>
	<div>
		<p>
			ಪದ್ಯಾಷ್ಟಕಂ ಪಠತಿ ಯೋಽರ್ಥವಿಬೋಧಪೂರ್ವಂ<br />
			ಸಂಚಿಂತಯನ್ನನುದಿನಂ ಪ್ರತಿಪಾದ್ಯವಸ್ತು ।<br />
			ಭಕ್ತ್ಯಾ ಯುತಃ ಕಲುಷದೂರನಿಜಾಂತರಂಗ-<br />
			ಸ್ತಸ್ಯಾಚಿರಾದ್ಧಿ ಭವಿತಾ ಭವಬಂಧಮುಕ್ತಿಃ ॥ ೯ ॥
		</p>
	</div>
</body>
</html>
