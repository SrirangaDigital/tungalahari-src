<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ భవబంధముక్త్యష్టకమ్ ॥</h2>
	<div>
		<p>
			ఏకం ద్వితీయరహితం సదబాధితం చ<br />
			సచ్చిత్స్వరూపమితి యచ్ఛ్రుతిశీర్షపూగైః ।<br />
			జేగీయతే సకల లోకవివర్తభూతం<br />
			తద్భావయామి సతతం భవబంధముక్త్యై ॥ ౧ ॥
		</p>
	</div>
	<div>
		<p>
			అన్నాసుమానసముఖప్రకృతీంజగాద<br />
			కోశాంఛ్రుతిర్యదవబోధకృతేఽత్ర పంచ ।<br />
			సర్వాంతరం భృగుమునిప్రవరేణ దృష్టం<br />
			తద్భావయామి సతతం భవబంధముక్త్యై ॥ ౨ ॥
		</p>
	</div>
	<div>
		<p>
			ఆనాశకేన తపసా బహుదక్షిణేన<br />
			యజ్ఞేన దాననిచయాచ్ఛ్రుతిపాఠతశ్చ ।<br />
			ఇచ్ఛంతి వేత్తుమిహ యద్ధరణీసురాగ్ర్యా-<br />
			స్తద్భావయామి సతతం భవబంధముక్త్యై ॥ ౩ ॥
		</p>
	</div>
	<div>
		<p>
			కశ్చిద్విపశ్చిదిహ సంసృతిసౌఖ్యవాంఛాం<br />
			సంత్యజ్య సద్గురుముపేత్య కృపాపయోబ్ధిమ్ ।<br />
			విజ్ఞాయ తద్వచనతః ఖలు మోదతే యత్<br />
			తద్భావయామి సతతం భవబంధముక్త్యై ॥ ౪ ॥
		</p>
	</div>
	<div>
		<p>
			ప్రాణాన్నియమ్య తు మనో హృదయారవిందే<br />
			భ్రూగహ్వరే శిరసి వా ప్రణిధాయ సమ్యక్ ।<br />
			ధ్యాయంతి యత్పరగురోర్వచనానుసారాత్<br />
			తద్భావయామి సతతం భవబంధముక్త్యై ॥ ౫ ॥
		</p>
	</div>
	<div>
		<p>
			యజ్జాగ్రదాదిసమయే ధృతవిశ్వముఖ్య-<br />
			నామాతనోతి బహిరంతరవస్తుసేవామ్ ।<br />
			సుప్తావబోధసహితస్య సుఖస్య భోక్తృ<br />
			తద్భావయామి సతతం భవబంధముక్త్యై ॥ ౬ ॥
		</p>
	</div>
	<div>
		<p>
			వాగాదయః స్వవిషయేషు చరంతి యేన<br />
			సంచోదితాః ప్రభువరేణ యథా సుభృత్యాః ।<br />
			తత్సర్వకార్యకరణవ్యవహారసాక్షీ<br />
			సంచింతయామి సతతం భవబంధముక్త్యై ॥ ౭ ॥
		</p>
	</div>
	<div>
		<p>
			సంన్యస్య కర్మనిచయం చ తదంగభూతం<br />
			సూత్రం శిఖాం చ పునరప్యబలాదిరాగమ్ ।<br />
			బోధాయ యస్య యతతే పరిశుద్ధచిత్త-<br />
			స్తద్భావయామి సతతం భవబంధముక్త్యై ॥ ౮ ॥
		</p>
	</div>
	<div>
		<p>
			పద్యాష్టకం పఠతి యోఽర్థవిబోధపూర్వం<br />
			సంచింతయన్ననుదినం ప్రతిపాద్యవస్తు ।<br />
			భక్త్యా యుతః కలుషదూరనిజాంతరంగ-<br />
			స్తస్యాచిరాద్ధి భవితా భవబంధముక్తిః ॥ ౯ ॥
		</p>
	</div>
</body>
</html>
