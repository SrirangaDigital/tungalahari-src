<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīnṛsiṁhasaptakam ॥</h2>
	<div>
		<p>
			advaitavāstavyamateḥ praṇamajjanānāṁ<br />
			sampādanāya dhṛtamānavasiṁharūpam ।<br />
			prahlādapoṣaṇarataṁ praṇataikavaśyaṁ<br />
			devaṁ mudā kamapi naumi kṛpāsamudram ॥ 1 ॥
		</p>
	</div>
	<div>
		<p>
			natajanavacanaṛtatva-<br />
			prakāśakālasya dairghyamasahiṣṇuḥ ।<br />
			āvirbabhūva tarasā<br />
			yaḥ stambhānnaumi taṁ mahāviṣṇum ॥ 2 ॥
		</p>
	</div>
	<div>
		<p>
			vakṣo vidāraṇaṁ ya-<br />
			ścakre hārdaṁ tamo hantum ।<br />
			śatrorapi karuṇābdhiṁ<br />
			naraharivapuṣaṁ namāmi taṁ viṣṇum ॥ 3 ॥
		</p>
	</div>
	<div>
		<p>
			ripuhṛdayasthitarājasa-<br />
			guṇamevāsṛṅimiṣeṇa karajāgraiḥ ।<br />
			dhatte yastaṁ vande<br />
			prahlādapūrvabhāgyanicayamaham ॥ 4 ॥
		</p>
	</div>
	<div>
		<p>
			prahlādaṁ praṇamajjana-<br />
			paṅkteḥ kurvanti diviṣado hyanye ।<br />
			prahlādaprahlādaṁ<br />
			citraṁ kurute namāmi yastamaham ॥ 5 ॥
		</p>
	</div>
	<div>
		<p>
			śaradindukundadhavalaṁ<br />
			karajapravidāritāsurādhīśam ।<br />
			caraṇāmbujaratavākyaṁ<br />
			tarasaiva ṛtaṁ prakurvadahamīḍe ॥ 6 ॥
		</p>
	</div>
	<div>
		<p>
			mukhena raudro vapuṣā ca saumyaḥ<br />
			sankañcanārthaṁ prakaṭīkaroṣi ।<br />
			bhayasya kartā bhayahṛttvameve-<br />
			tyākhyāprasiddhiryadasaṁśayābhūt ॥ 7 ॥
		</p>
	</div>
</body>
</html>
