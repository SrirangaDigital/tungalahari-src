<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīkṛṣṇaṣaṭkam ॥</h2>
	<div>
		<p>
			bhagavatpadakarapaṅkaja-<br />
			pūjitapadapadma śaṅkhacakradhara ।<br />
			yadunandana natanandana<br />
			pāhi sadā māṁ kṛpāpayorāśe ॥ 1 ॥
		</p>
	</div>
	<div>
		<p>
			navanītādapyadhikaṁ<br />
			mṛdu mama hṛdayaṁ praṇamrarakṣāyām ।<br />
			iti bodhayituṁ dhatse<br />
			navanītaṁ kiṁ kare kṛṣṇa ॥ 2 ॥
		</p>
	</div>
	<div>
		<p>
			gogopamuktidaṁ tvāṁ<br />
			gobhāraharaṁ kṛpāpayorāśim ।<br />
			gopījanārcitapadaṁ<br />
			goprāptyai naumi devakīsūnum ॥ 3 ॥
		</p>
	</div>
	<div>
		<p>
			govardhanamandaradhara-<br />
			dharaṇādgarvāyase vṛthā śaure ।<br />
			yadyasti śaktiradhunā<br />
			dhara māṁ dharaṇīramārcitāṅghriyuga ॥ 4 ॥
		</p>
	</div>
	<div>
		<p>
			alpabalakaiṭabhādīn<br />
			hatvā garvaṁ vṛthā kuruṣe ।<br />
			mohābhidhānamasuraṁ<br />
			jahi śīghraṁ śaktirasi yadi kṛṣṇa ॥ 5 ॥
		</p>
	</div>
	<div>
		<p>
			śaṅkaraguruvarakaravara-<br />
			kamalārcitāṅghriyuga kṛṣṇa ।<br />
			kiṅkaravarajanabṛndaṁ<br />
			toṣaya toyāliśayana kamaleśa ॥ 6 ॥
		</p>
	</div>
</body>
</html>
