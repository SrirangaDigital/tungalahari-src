<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śāradābhujaṅgaprayātāṣṭakam‌ ॥</h2>
	<div>
		<p>
			suvakṣojakumbhāṁ sudhāpūrṇakumbhāṁ prasādāvalambāṁ prapuṇyāvalambām‌ ।<br />
			sadāsyendubimbāṁ sadānoṣṭhabimbāṁ bhaje śāradāmbāmajasraṁ madambām‌ ॥ 1 ॥
		</p>
	</div>
	<div>
		<p>
			kaṭākṣe dayārdrāṁ kare jñānamudrāṁ kalābhirvinidrāṁ kalāpaiḥ subhadrām‌ ।<br />
			purastrīṁ vinidrāṁ purastuṅgabhadrāṁ bhaje śāradāmbāmajasraṁ madambām‌ ॥ 2 ॥
		</p>
	</div>
	<div>
		<p>
			lalāmāṅkaphālāṁ lasadgānalolāṁ svabhaktaikapālāṁ yaśaḥśrīkapolām‌ ।<br />
			kare tvakṣamālāṁ kanatpratnalolāṁ bhaje śāradāmbāmajasraṁ madambām‌ ॥ 3 ॥
		</p>
	</div>
	<div>
		<p>
			susīmantaveṇīṁ dṛśā nirjitaiṇīṁ ramatkīravāṇīṁ namadvajrapāṇīm‌ ।<br />
			sudhāmantharāsyāṁ mudā cintyaveṇīṁ bhaje śāradāmbāmajasraṁ madambām ‌ ॥ 4 ॥
		</p>
	</div>
	<div>
		<p>
			suśāntāṁ sudehāṁ dṛgante kacāntāṁ lasatsallatāṅgīmanantāmacintyām‌ ।<br />
			smṛtāṁ tāpasaiḥ sargapūrvasthitāṁ tāṁ bhaje śāradāmbāmajasraṁ madambām‌ ॥ 5 ॥
		</p>
	</div>
	<div>
		<p>
			kuraṅge turaṅge mṛgendre khagendre marāle madebhe mahokṣe'dhirūḍhām‌ ।<br />
			mahatyāṁ navamyāṁ sadā sāmarūpāṁ bhaje śāradāmbāmajasraṁ madambām‌ ॥ 6 ॥
		</p>
	</div>
	<div>
		<p>
			jvalatkāntivahniṁ jaganmohanāṅgīṁ bhaje mānasāmbhojasubhrāntabhṛṅgīm‌ ।<br />
			nijastotrasaṁgītanṛtyaprabhāṅgīm‌ bhaje śāradāmbāmajasraṁ madambām‌ ॥ 7 ॥
		</p>
	</div>
	<div>
		<p>
			bhavāmbhojanetrājasampūjyamānāṁ lasanmandahāsaprabhāvaktracihnām‌ ।<br />
			calaccañcalācārutāṭaṅkakarṇāṁ bhaje śāradāmbāmajasraṁ madambām‌ ॥ 8 ॥
		</p>
	</div>
</body>
</html>
