<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీకమలజదయితాష్టకమ్ ॥</h2>
	<div>
		<p>
			శృంగక్ష్మాభృన్నివాసే శుకముఖమునిభిః సేవ్యమానాంఘ్రిపద్మే <br />
			స్వాంగచ్ఛాయావిధూతామృతకరసురరాడ్వాహనే వాక్సవిత్రి । <br />
			శంభుశ్రీనాథముఖ్యామరవరనికరైర్మోదతః పూజ్యమానే <br />
			విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౧ ॥
		</p>
	</div>
	<div>
		<p>
			కల్యాదౌ పార్వతీశః ప్రవరసురగణప్రార్థితః శ్రౌతవర్త్మ<br />
			ప్రాబల్యం నేతుకామో యతివరవపుషాగత్య యాం శృంగశైలే ।<br />
			సంస్థాప్యార్చాం ప్రచక్రే బహువిధనుతిభిః సా త్వమింద్వర్ధచూడా <br />
			విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౨ ॥
		</p>
	</div>
	<div>
		<p>
			పాపౌఘం ధ్వంసయిత్వా బహుజనిరచితం కిం చ పుణ్యాలిమారా<br />
			త్సంపాద్యాస్తిక్యబుద్ధిం శ్రుతిగురువచనేష్వాదరం భక్తిదార్ఢ్యమ్ ।<br />
			దేవాచార్యద్విజాతిష్వపి మనునివహే తావకీనే నితాంతం<br />
			విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౩ ॥
		</p>
	</div>
	<div>
		<p>
			విద్యాముద్రాక్షమాలామృతఘటవిలసత్పాణిపాథోజజాలే<br />
			విద్యాదానప్రవీణే జడబధిరముఖేభ్యోఽపి శీఘ్రం నతేభ్యః ।<br />
			కామాదీనాంతరాన్మత్సహజరిపువరాన్ దేవి నిర్మూల్య వేగా-<br />
			ద్విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౪ ॥
		</p>
	</div>
	<div>
		<p>
			కర్మస్వాత్మోచితేషు స్థిరతరధిషణాం దేహదార్ఢ్యం తదర్థం <br />
			దీర్ఘం చాయుర్యశశ్చ త్రిభువనవిదితం పాపమార్గాద్విరక్తిమ్ ।<br />
			సత్సంగం సత్కథాయాః శ్రవణమపి సదా దేవి దత్త్వా కృపాబ్ధే <br />
			విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౫ ॥
		</p>
	</div>
	<div>
		<p>
			మాతస్త్వత్పాదపద్మం న వివిధకుసుమైః పూజితం జాతు భక్త్యా<br />
			గాతుం నైవాహమీశే జడమతిరలసస్త్వద్గుణాన్ దివ్యపద్యైః ।<br />
			మూకే సేవావిహీనేఽప్యనుపమకరుణామర్భకేఽంబేవ కృత్వా<br />
			విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౬ ॥
		</p>
	</div>
	<div>
		<p>
			శాంత్యాద్యాః సంపదో మే వితర శుభకరీర్నిత్యతద్భిన్నబోధం <br />
			వైరాగ్యం మోక్షవాంఛామపి లఘు కలయ శ్రీశివాసేవ్యమానే ।<br />
			విద్యాతీర్థాదియోగిప్రవరకరసరోజాతసంపూజితాంఘ్రే<br />
			విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౭ ॥
		</p>
	</div>
	<div>
		<p>
			సచ్చిద్రూపాత్మనో మే శ్రుతిమనననిదిధ్యాసనాన్యాశు మాతః <br />
			సంపాద్య స్వాంతమేతద్రుచియుతమనిశం నిర్వికల్పే సమాధౌ ।<br />
			తుంగాతీరాంకరాజద్వరగృహవిలసచ్చక్రరాజాసనస్థే <br />
			విద్యాం శుద్ధాం చ బుద్ధిం కమలజదయితే సత్వరం దేహి మహ్యమ్ ॥ ౮ ॥
		</p>
	</div>
</body>
</html>
