<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīśāradāvarṇamālāstavaḥ ॥</h2>
	<div>
		<p>
			śrīśivāpūjyapādābjā śrīkandharasahodarī ।<br />
			śrīdhutasphaṭikā bhūyāt śriyai me śāradā'niśam ॥ 1 ॥
		</p>
	</div>
	<div>
		<p>
			śāradābhrasadṛgvastrāṁ nīlanīradakuntalām ।<br />
			pāradāṁ duḥkhavārāśeḥ śāradāṁ satataṁ bhaje ॥ 2 ॥
		</p>
	</div>
	<div>
		<p>
			ratnacitritabhūṣāḍhyāṁ pratnavākstutavaibhavām ।<br />
			nūtnasārasyadāṁ vāṇīṁ kṛtsnajñānāptaye stumaḥ ॥ 3 ॥
		</p>
	</div>
	<div>
		<p>
			dāḍimībījaradanāṁ dāntyādiguṇadāyinīm ।<br />
			dānadhikkṛtakalpadruṁ dāso'haṁ naumi śāradām ॥ 4 ॥
		</p>
	</div>
	<div>
		<p>
			yaiḥ sadā pūjitā dhyātā yaiṣā śṛṅgapurasthitā ।<br />
			śāradāmbā lokapūjyāsta eva hi narottamāḥ ॥ 5 ॥
		</p>
	</div>
	<div>
		<p>
			namatsurīkaiśyagandhalubdhabhramararājitam ।<br />
			nateṣṭadānasurabhiṁ vāṇīpadāmbujaṁ stumaḥ ॥ 6 ॥
		</p>
	</div>
	<div>
		<p>
			mastarājaccandralekhā pustaśobhikarāmbujā ।<br />
			trastaiṇanayanā vāṇī dhvastāghaṁ māṁ tanotvaram ॥ 7 ॥
		</p>
	</div>
	<div>
		<p>
			śāradāpādasarasīruhasaṁsaktacetasām ।<br />
			yatīnāṁ(?) racitaṁ stotraṁ paṭhatāṁ śivadāyakam ॥ 8 ॥
		</p>
	</div>
</body>
</html>
