<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀಶಾರದಾವರ್ಣಮಾಲಾಸ್ತವಃ ॥</h2>
	<div>
		<p>
			ಶ್ರೀಶಿವಾಪೂಜ್ಯಪಾದಾಬ್ಜಾ ಶ್ರೀಕಂಧರಸಹೋದರೀ ।<br />
			ಶ್ರೀಧುತಸ್ಫಟಿಕಾ ಭೂಯಾತ್ ಶ್ರಿಯೈ ಮೇ ಶಾರದಾಽನಿಶಮ್ ॥ ೧ ॥
		</p>
	</div>
	<div>
		<p>
			ಶಾರದಾಭ್ರಸದೃಗ್ವಸ್ತ್ರಾಂ ನೀಲನೀರದಕುಂತಲಾಮ್ ।<br />
			ಪಾರದಾಂ ದುಃಖವಾರಾಶೇಃ ಶಾರದಾಂ ಸತತಂ ಭಜೇ ॥ ೨ ॥
		</p>
	</div>
	<div>
		<p>
			ರತ್ನಚಿತ್ರಿತಭೂಷಾಢ್ಯಾಂ ಪ್ರತ್ನವಾಕ್ಸ್ತುತವೈಭವಾಮ್ ।<br />
			ನೂತ್ನಸಾರಸ್ಯದಾಂ ವಾಣೀಂ ಕೃತ್ಸ್ನಜ್ಞಾನಾಪ್ತಯೇ ಸ್ತುಮಃ ॥ ೩ ॥
		</p>
	</div>
	<div>
		<p>
			ದಾಡಿಮೀಬೀಜರದನಾಂ ದಾಂತ್ಯಾದಿಗುಣದಾಯಿನೀಮ್ ।<br />
			ದಾನಧಿಕ್ಕೃತಕಲ್ಪದ್ರುಂ ದಾಸೋಽಹಂ ನೌಮಿ ಶಾರದಾಮ್ ॥ ೪ ॥
		</p>
	</div>
	<div>
		<p>
			ಯೈಃ ಸದಾ ಪೂಜಿತಾ ಧ್ಯಾತಾ ಯೈಷಾ ಶೃಂಗಪುರಸ್ಥಿತಾ ।<br />
			ಶಾರದಾಂಬಾ ಲೋಕಪೂಜ್ಯಾಸ್ತ ಏವ ಹಿ ನರೋತ್ತಮಾಃ ॥ ೫ ॥
		</p>
	</div>
	<div>
		<p>
			ನಮತ್ಸುರೀಕೈಶ್ಯಗಂಧಲುಬ್ಧಭ್ರಮರರಾಜಿತಮ್ ।<br />
			ನತೇಷ್ಟದಾನಸುರಭಿಂ ವಾಣೀಪದಾಂಬುಜಂ ಸ್ತುಮಃ ॥ ೬ ॥
		</p>
	</div>
	<div>
		<p>
			ಮಸ್ತರಾಜಚ್ಚಂದ್ರಲೇಖಾ ಪುಸ್ತಶೋಭಿಕರಾಂಬುಜಾ ।<br />
			ತ್ರಸ್ತೈಣನಯನಾ ವಾಣೀ ಧ್ವಸ್ತಾಘಂ ಮಾಂ ತನೋತ್ವರಮ್ ॥ ೭ ॥
		</p>
	</div>
	<div>
		<p>
			ಶಾರದಾಪಾದಸರಸೀರುಹಸಂಸಕ್ತಚೇತಸಾಮ್ ।<br />
			ಯತೀನಾಂ(?) ರಚಿತಂ ಸ್ತೋತ್ರಂ ಪಠತಾಂ ಶಿವದಾಯಕಮ್ ॥ ೮ ॥
		</p>
	</div>
</body>
</html>
