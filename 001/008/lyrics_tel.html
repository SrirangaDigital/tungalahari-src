<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీశారదావర్ణమాలాస్తవః ॥</h2>
	<div>
		<p>
			శ్రీశివాపూజ్యపాదాబ్జా శ్రీకంధరసహోదరీ ।<br />
			శ్రీధుతస్ఫటికా భూయాత్ శ్రియై మే శారదాఽనిశమ్ ॥ ౧ ॥
		</p>
	</div>
	<div>
		<p>
			శారదాభ్రసదృగ్వస్త్రాం నీలనీరదకుంతలామ్ ।<br />
			పారదాం దుఃఖవారాశేః శారదాం సతతం భజే ॥ ౨ ॥
		</p>
	</div>
	<div>
		<p>
			రత్నచిత్రితభూషాఢ్యాం ప్రత్నవాక్స్తుతవైభవామ్ ।<br />
			నూత్నసారస్యదాం వాణీం కృత్స్నజ్ఞానాప్తయే స్తుమః ॥ ౩ ॥
		</p>
	</div>
	<div>
		<p>
			దాడిమీబీజరదనాం దాంత్యాదిగుణదాయినీమ్ ।<br />
			దానధిక్కృతకల్పద్రుం దాసోఽహం నౌమి శారదామ్ ॥ ౪ ॥
		</p>
	</div>
	<div>
		<p>
			యైః సదా పూజితా ధ్యాతా యైషా శృంగపురస్థితా ।<br />
			శారదాంబా లోకపూజ్యాస్త ఏవ హి నరోత్తమాః ॥ ౫ ॥
		</p>
	</div>
	<div>
		<p>
			నమత్సురీకైశ్యగంధలుబ్ధభ్రమరరాజితమ్ ।<br />
			నతేష్టదానసురభిం వాణీపదాంబుజం స్తుమః ॥ ౬ ॥
		</p>
	</div>
	<div>
		<p>
			మస్తరాజచ్చంద్రలేఖా పుస్తశోభికరాంబుజా ।<br />
			త్రస్తైణనయనా వాణీ ధ్వస్తాఘం మాం తనోత్వరమ్ ॥ ౭ ॥
		</p>
	</div>
	<div>
		<p>
			శారదాపాదసరసీరుహసంసక్తచేతసామ్ ।<br />
			యతీనాం(?) రచితం స్తోత్రం పఠతాం శివదాయకమ్ ॥ ౮ ॥
		</p>
	</div>
</body>
</html>
