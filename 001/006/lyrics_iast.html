<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīśāradāsvarṇarathasamarpaṇapadyāvaliḥ ॥</h2>
	<div>	
		<p>
			śrīśaṅkaraguruttaṁsasamarcitapadāmbuje । <br />
			śārade rathamāroha sauvarṇaṁ sarvamaṅgale ॥ 1 ॥
		</p>
	</div>
	<div>
		<p>
			svargādisukhasandātri svarṇasacchāyavigrahe ।<br />
			svarṇasyandanamāruhya sarvān pālaya śārade ॥ 2 ॥
		</p>
	</div>
	<div>
		<p>
			bhaktipriye bhadradātri bhaktānāmabhayaprade ।<br />
			bhaktyā samarpayāmyenaṁ jāmbūnadamayaṁ ratham ॥ 3 ॥
		</p>
	</div>
	<div>
		<p>
			hiraṇyagarbhavāmāṅgi haridaśvādisevite ।<br />
			hiraṇyarathamāroha hitāya jagatāṁ sadā ॥ 4 ॥
		</p>
	</div>
	<div>
		<p>
			kanakābharaṇairyukte kavitāvibhavaprade ।<br />
			kārtasvaramayaṁ mātaḥ āroha rathamuttamam ॥ 5 ॥
		</p>
	</div>
</body>
</html>
