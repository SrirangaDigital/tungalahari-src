<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīkālāntakāṣṭakam ॥</h2>
	<div>
		<p>
			kamalāpatimukhasuravara-<br />
			pūjita kākolabhāsitagrīva ।<br />
			kākodarapatibhūṣaṇa<br />
			kālāntaka pāhi pārvatīnātha ॥ 1 ॥
		</p>
	</div>
	<div>
		<p>
			kamalābhimānavāraṇa-<br />
			dakṣāṅghre vimalaśemuṣīdāyin ।<br />
			natakāmitaphaladāyaka<br />
			kālāntaka pāhi pārvatīnātha ॥ 2 ॥
		</p>
	</div>
	<div>
		<p>
			karuṇāsāgara śambho<br />
			śaraṇāgatalokarakṣaṇadhurīṇa ।<br />
			kāraṇa samastajagatāṁ<br />
			kālāntaka pāhi pārvatīnātha ॥ 3 ॥
		</p>
	</div>
	<div>
		<p>
			praṇatārtiharaṇadakṣa<br />
			praṇavapratipādya parvatāvāsa ।<br />
			praṇamāmi tava padābje<br />
			kālāntaka pāhi pārvatīnātha ॥ 4 ॥
		</p>
	</div>
	<div>
		<p>
			mandāra natajanānāṁ<br />
			bṛndārakabṛndageyasucaritra ।<br />
			muniputramṛtyuhārin<br />
			kālāntaka pāhi pārvatīnātha ॥ 5 ॥
		</p>
	</div>
	<div>
		<p>
			mārāraṇyadavānala<br />
			māyāvārāśikumbhasañjāta ।<br />
			mātaṅgacarmavāsaḥ<br />
			kālāntaka pāhi pārvatīnātha ॥ 6 ॥
		</p>
	</div>
	<div>
		<p>
			mohāndhakārabhāno<br />
			moditagirijāmanaḥsarojāta ।<br />
			mokṣaprada praṇamatāṁ<br />
			kālāntaka pāhi pārvatīnātha ॥ 7 ॥
		</p>
	</div>
	<div>
		<p>
			vidyānāyaka mahyaṁ<br />
			vidyāṁ datvā nivārya cāvidyām ।<br />
			vidyādharādisevita<br />
			kālāntaka pāhi pārvatīnātha ॥ 8 ॥
		</p>
	</div>
	<div>
		<p>
			kālāntakāṣṭakamidaṁ<br />
			paṭhati jano yaḥ kṛtādaro loke ।<br />
			kālāntakaprasādāt<br />
			kālakṛtā bhīrna sambhavettasya ॥ 9 ॥
		</p>
	</div>
</body>
</html>
