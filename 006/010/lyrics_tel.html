<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీకాలాంతకాష్టకమ్ ॥</h2>
	<div>
		<p>
			కమలాపతిముఖసురవర-<br />
			పూజిత కాకోలభాసితగ్రీవ ।<br />
			కాకోదరపతిభూషణ<br />
			కాలాంతక పాహి పార్వతీనాథ ॥ ౧ ॥
		</p>
	</div>
	<div>
		<p>
			కమలాభిమానవారణ-<br />
			దక్షాంఘ్రే విమలశేముషీదాయిన్ ।<br />
			నతకామితఫలదాయక<br />
			కాలాంతక పాహి పార్వతీనాథ ॥ ౨ ॥
		</p>
	</div>
	<div>
		<p>
			కరుణాసాగర శంభో<br />
			శరణాగతలోకరక్షణధురీణ ।<br />
			కారణ సమస్తజగతాం<br />
			కాలాంతక పాహి పార్వతీనాథ ॥ ౩ ॥
		</p>
	</div>
	<div>
		<p>
			ప్రణతార్తిహరణదక్ష<br />
			ప్రణవప్రతిపాద్య పర్వతావాస ।<br />
			ప్రణమామి తవ పదాబ్జే<br />
			కాలాంతక పాహి పార్వతీనాథ ॥ ౪ ॥
		</p>
	</div>
	<div>
		<p>
			మందార నతజనానాం<br />
			బృందారకబృందగేయసుచరిత్ర ।<br />
			మునిపుత్రమృత్యుహారిన్<br />
			కాలాంతక పాహి పార్వతీనాథ ॥ ౫ ॥
		</p>
	</div>
	<div>
		<p>
			మారారణ్యదవానల<br />
			మాయావారాశికుంభసంజాత ।<br />
			మాతంగచర్మవాసః<br />
			కాలాంతక పాహి పార్వతీనాథ ॥ ౬ ॥
		</p>
	</div>
	<div>
		<p>
			మోహాంధకారభానో<br />
			మోదితగిరిజామనఃసరోజాత ।<br />
			మోక్షప్రద ప్రణమతాం<br />
			కాలాంతక పాహి పార్వతీనాథ ॥ ౭ ॥
		</p>
	</div>
	<div>
		<p>
			విద్యానాయక మహ్యం<br />
			విద్యాం దత్వా నివార్య చావిద్యామ్ ।<br />
			విద్యాధరాదిసేవిత<br />
			కాలాంతక పాహి పార్వతీనాథ ॥ ౮ ॥
		</p>
	</div>
	<div>
		<p>
			కాలాంతకాష్టకమిదం<br />
			పఠతి జనో యః కృతాదరో లోకే ।<br />
			కాలాంతకప్రసాదాత్<br />
			కాలకృతా భీర్న సంభవేత్తస్య ॥ ౯ ॥
		</p>
	</div>
</body>
</html>
