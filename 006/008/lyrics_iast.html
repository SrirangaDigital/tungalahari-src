<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīkaṇṭhāṣṭakam ॥</h2>
	<div>
		<p>
			yaḥ pādapapihitatanuḥ<br />
			prakāśatāṁ paraśurāmeṇa ।<br />
			nītaḥ so'vyātsatataṁ<br />
			śrīkaṇṭhaḥ pādanamrakalpataruḥ ॥ 1 ॥
		</p>
	</div>
	<div>
		<p>
			yaḥ kālaṁ jitagarvaṁ<br />
			kṛtvā kṣaṇato mṛkaṇḍumunisūnum ।<br />
			nirbhayamakarotso'vyāt<br />
			śrīkaṇṭhaḥ pādanamrakalpataruḥ ॥ 2 ॥
		</p>
	</div>
	<div>
		<p>
			kuṣṭhāpasmāramukhā<br />
			rogā yatpādasevanātsahasā ।<br />
			praśamaṁ prayānti so'vyāt<br />
			śrīkaṇṭhaḥ pādanamrakalpataruḥ ॥ 3 ॥
		</p>
	</div>
	<div>
		<p>
			yadavidyayaiva jagadida-<br />
			makhilaṁ pratibhāti satyavatpūrvam ।<br />
			jñānātso'vyātsatataṁ<br />
			śrīkaṇṭhaḥ pādanamrakalpataruḥ ॥ 4 ॥
		</p>
	</div>
	<div>
		<p>
			yamibṛndavandyacaraṇaḥ<br />
			kamitā dharaṇīdharendratanayāyāḥ ।<br />
			śrīśādivandito'vyāt<br />
			śrīkaṇṭhaḥ pādanamrakalpataruḥ ॥ 5 ॥
		</p>
	</div>
	<div>
		<p>
			yo dakṣiṇāsyarūpaṁ<br />
			dhṛtvā vijñānadānakṛtadīkṣaḥ ।<br />
			magdhebhyo'pi sa pāyāt<br />
			śrīkaṇṭhaḥ pādanamrakalpataruḥ ॥ 6 ॥
		</p>
	</div>
	<div>
		<p>
			andho'pi yatkaruṇayā<br />
			cakṣuṣmānbhavati satvaraṁ loke ।<br />
			karuṇānidhiḥ sa pāyāt<br />
			śrīkaṇṭhaḥ pādanamrakalpataruḥ ॥ 7 ॥
		</p>
	</div>
	<div>
		<p>
			kapilātaṭādṛtagatiḥ<br />
			kapilādimunīndravandyapadapadmaḥ ।<br />
			śrīdaḥ pāyātsatataṁ<br />
			śrīkaṇṭhaḥ pādanamrakalpataruḥ ॥ 8 ॥
		</p>
	</div>
	<div>
		<p>
			śrīkaṇṭhāṣṭakameta-<br />
			tpaṭhati jano yaḥ kṛtādaraḥ satatam ।<br />
			śrīvidyāsadanaṁ sa<br />
			prabhavennaivātra sandehaḥ ॥ 9 ॥
		</p>
	</div>
</body>
</html>
