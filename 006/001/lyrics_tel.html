<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీమహాగణేశపంచరత్నస్తోత్రమ్ ॥</h2>
	<div>
		<p>
			సరాగలోకదుర్లభం విరాగిలోకపూజితం<br />
			సురాసురైర్నమస్కృతం జరాపమృత్యునాశకమ్ ।<br />
			గిరా గురుం శ్రియా హరిం జయంతి యత్పదార్చకాః<br />
			నమామి తం గణాధిపం కృపాపయఃపయోనిధిమ్ ॥ ౧ ॥
		</p>
	</div>
	<div>
		<p>
			గిరీంద్రజాముఖాంబుజప్రమోదదానభాస్కరం<br />
			కరీంద్రవక్త్రమానతాఘసంఘవారణోద్యతమ్ ।<br />
			సరీసృపేశబద్ధకుక్షిమాశ్రయామి సంతతం<br />
			శరీరకాంతినిర్జితాబ్జబంధుబాలసంతతిమ్ ॥ ౨ ॥
		</p>
	</div>
	<div>
		<p>
			శుకాదిమౌనివందితం గకారవాచ్యమక్షరం<br />
			ప్రకామమిష్టదాయినం సకామనమ్రపంక్తయే ।<br />
			చకాసతం చతుర్భుజైర్వికాసిపద్మపూజితం<br />
			ప్రకాశితాత్మతత్త్వకం నమామ్యహం గణాధిపమ్ ॥ ౩ ॥
		</p>
	</div>
	<div>
		<p>
			నరాధిపత్వదాయకం స్వరాదిలోకదాయకం<br />
			జ్వరాదిరోగవారకం నిరాకృతాసురవ్రజమ్ ।<br />
			కరాంబుజోల్లసత్సృణిం వికారశూన్యమానసైః<br />
			హృదా సదా విభావితం ముదా నమామి విఘ్నపమ్ ॥ ౪ ॥
		</p>
	</div>
	<div>
		<p>
			శ్రమాపనోదనక్షమం సమాహితాంతరాత్మనాం<br />
			సుమాదిభిస్సదార్చితం క్షమానిధిం గణాధిపమ్ ।<br />
			రమాధవాదిపూజితం యమాంతకాత్మసంభవం<br />
			శమాదిషడ్గుణప్రదం నమామ్యహమ్ విభూతయే ॥ ౫ ॥
		</p>
	</div>
	<div>
		<p>
			గణాధిపస్య పంచకం నృణామభీష్టదాయకం<br />
			ప్రణామపూర్వకం జనాః పఠంతి యే ముదా యుతాః ।<br />
			భవంతి తే విదాం పురః ప్రగీతవైభవా జవాత్<br />
			చిరాయుషోఽధికశ్రియః సుసూనవో న సంశయః ॥ ౬ ॥
		</p>
	</div>
</body>
</html>
