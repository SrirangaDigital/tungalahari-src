<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīmahāgaṇeśapañcaratnastotram ॥</h2>
	<div>
		<p>
			sarāgalokadurlabhaṁ virāgilokapūjitaṁ<br />
			surāsurairnamaskṛtaṁ jarāpamṛtyunāśakam ।<br />
			girā guruṁ śriyā hariṁ jayanti yatpadārcakāḥ<br />
			namāmi taṁ gaṇādhipaṁ kṛpāpayaḥpayonidhim ॥ 1 ॥
		</p>
	</div>
	<div>
		<p>
			girīndrajāmukhāmbujapramodadānabhāskaraṁ<br />
			karīndravaktramānatāghasaṅghavāraṇodyatam ।<br />
			sarīsṛpeśabaddhakukṣimāśrayāmi santataṁ<br />
			śarīrakāntinirjitābjabandhubālasantatim ॥ 2 ॥
		</p>
	</div>
	<div>
		<p>
			śukādimaunivanditaṁ gakāravācyamakṣaraṁ<br />
			prakāmamiṣṭadāyinaṁ sakāmanamrapaṅktaye ।<br />
			cakāsataṁ caturbhujairvikāsipadmapūjitaṁ<br />
			prakāśitātmatattvakaṁ namāmyahaṁ gaṇādhipam ॥ 3 ॥
		</p>
	</div>
	<div>
		<p>
			narādhipatvadāyakaṁ svarādilokadāyakaṁ<br />
			jvarādirogavārakaṁ nirākṛtāsuravrajam ।<br />
			karāmbujollasatsṛṇiṁ vikāraśūnyamānasaiḥ<br />
			hṛdā sadā vibhāvitaṁ mudā namāmi vighnapam ॥ 4 ॥
		</p>
	</div>
	<div>
		<p>
			śramāpanodanakṣamaṁ samāhitāntarātmanāṁ<br />
			sumādibhissadārcitaṁ kṣamānidhiṁ gaṇādhipam ।<br />
			ramādhavādipūjitaṁ yamāntakātmasambhavaṁ<br />
			śamādiṣaḍguṇapradaṁ namāmyaham vibhūtaye ॥ 5 ॥
		</p>
	</div>
	<div>
		<p>
			gaṇādhipasya pañcakaṁ nṛṇāmabhīṣṭadāyakaṁ<br />
			praṇāmapūrvakaṁ janāḥ paṭhanti ye mudā yutāḥ ।<br />
			bhavanti te vidāṁ puraḥ pragītavaibhavā javāt<br />
			cirāyuṣo'dhikaśriyaḥ susūnavo na saṁśayaḥ ॥ 6 ॥
		</p>
	</div>
</body>
</html>
