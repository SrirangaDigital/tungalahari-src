<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīcandramaulīśastotram ॥</h2>
	<div>
		<p>
			oṅkārajaparatānā-<br />
			moṅkārārthaṁ mudā vivṛṇvānam ।<br />
			ojaḥpradaṁ natebhya-<br />
			stamahaṁ praṇamāmi candramaulīśam ॥ 1 ॥
		</p>
	</div>
	<div>
		<p>
			namrasurāsuranikaraṁ<br />
			nalināhaṅkārahāripadayugalam ।<br />
			namadiṣṭadānadhīraṁ<br />
			satataṁ praṇamāmi candramaulīśam ॥ 2 ॥
		</p>
	</div>
	<div>
		<p>
			mananādyatpadayoḥ khalu<br />
			mahatīṁ siddhiṁ javātprapadyante ।<br />
			mandetaralakṣmīprada-<br />
			maniśaṁ praṇamāmi candramaulīśam ॥ 3 ॥
		</p>
	</div>
	<div>
		<p>
			śitikaṇṭhamindudinakara-<br />
			śucilocanamambujākṣavidhisevyam ।<br />
			natamatidānadhurīṇaṁ<br />
			satataṁ praṇamāmi candramaulīśam ॥ 4 ॥
		</p>
	</div>
	<div>
		<p>
			vāco vinivartante<br />
			yasmādaprāpya saha hṛdaiveti ।<br />
			gīyante śrutitatibhi-<br />
			stamahaṁ praṇamāmi candramaulīśam ॥ 5 ॥
		</p>
	</div>
	<div>
		<p>
			yacchanti yatpadāmbuja-<br />
			bhaktāḥ kutukātsvabhaktebhyaḥ ।<br />
			sarvānapi puruṣārthāṁ-<br />
			stamahaṁ praṇamāmi candramaulīśam ॥ 6 ॥
		</p>
	</div>
	<div>
		<p>
			pañcākṣaramanuvarṇai-<br />
			rādau klṛptā stutiṁ paṭhannenām ।<br />
			prāpya dṛḍhāṁ śivabhaktiṁ<br />
			bhuktvā bhogāṁllabheta muktimapi ॥ 7 ॥
		</p>
	</div>
</body>
</html>
