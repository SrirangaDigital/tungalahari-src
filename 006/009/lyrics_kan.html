<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀದಂಡಪಾಣಿಪಂಚರತ್ನಮ್ ॥</h2>
	<div>
		<p>
			ಚಂಡಪಾಪಹರಪಾದಸೇವನಂ<br />
			ಗಂಡಶೋಭಿವರಕುಂಡಲದ್ವಯಮ್ ।<br />
			ದಂಡಿತಾಖಿಲಸುರಾರಿಮಂಡಲಂ<br />
			ದಂಡಪಾಣಿಮನಿಶಂ ವಿಭಾವಯೇ ॥ ೧ ॥
		</p>
	</div>
	<div>
		<p>
			ಕಾಲಕಾಲತನುಜಂ ಕೃಪಾಲಯಂ<br />
			ಬಾಲಚಂದ್ರವಿಲಸಜ್ಜಟಾಧರಮ್ ।<br />
			ಚೇಲಧೂತಶಿಶುವಾಸರೇಶ್ವರಂ<br />
			ದಂಡಪಾಣಿಮನಿಶಂ ವಿಭಾವಯೇ ॥ ೨ ॥
		</p>
	</div>
	<div>
		<p>
			ತಾರಕೇಶಸದೃಶಾನನೋಜ್ಜ್ವಲಂ<br />
			ತಾರಕಾರಿಮಖಿಲಾರ್ಥದಂ ಜವಾತ್ ।<br />
			ತಾರಕಂ ನಿರವಧೇರ್ಭವಾಂಬುಧೇ-<br />
			ರ್ದಂಡಪಾಣಿಮನಿಶಂ ವಿಭಾವಯೇ ॥ ೩ ॥
		</p>
	</div>
	<div>
		<p>
			ತಾಪಹಾರಿನಿಜಪಾದಸಂಸ್ತುತಿಂ<br />
			ಕೋಪಕಾಮಮುಖವೈರಿವಾರಕಮ್ ।<br />
			ಪ್ರಾಪಕಂ ನಿಜಪದಸ್ಯ ಸತ್ವರಂ<br />
			ದಂಡಪಾಣಿಮನಿಶಂ ವಿಭಾವಯೇ ॥ ೪ ॥
		</p>
	</div>
	<div>
		<p>
			ಕಾಮನೀಯಕವಿನಿರ್ಜಿತಾಂಗಜಂ<br />
			ರಾಮಲಕ್ಷ್ಮಣಕರಾಂಬುಜಾರ್ಚಿತಮ್ ।<br />
			ಕೋಮಲಾಂಗಮತಿಸುಂದರಾಕೃತಿಂ<br />
			ದಂಡಪಾಣಿಮನಿಶಂ ವಿಭಾವಯೇ ॥ ೫ ॥
		</p>
	</div>
</body>
</html>
