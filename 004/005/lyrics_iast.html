<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrī saccidānaṁda śivabhinava nṛsiṁha bhāratī aṣṭakam ॥</h2>
	<div>
		<p>
			piṅgalābhidhānahāyane gṛhītajanmanaḥ<br />
			sarvamaṅgalāsahāyapādasevane ratān ।<br />
			śrīśivābhinavanṛsiṁha bhāratīgurūttamān <br />
			bhāvayāmi bhaktipūrṇacetasā nirantaram ॥ 1 ॥
		</p>
	</div>
	<div>
		<p>
			śrīnṛsiṁhagurupadābjabambharāyitāntarān <br />
			śrīsadāśivendrayogitulyasiddhisaṁyutān ।<br />
			śrīśivābhinavanṛsiṁha bhāratīyatīśvarān <br />
			bhāvayāmi bhuktimuktidāyino natālaye ॥ 2 ॥
		</p>
	</div>
	<div>
		<p>
			dharmatatvabodhakānadharmanigrahe ratān <br />
			śarmadānatatparānaśeṣabhaktakoṭaye ।<br />
			śrīśivābhinavanṛsiṁha bhāratīgurūttamān<br />
			śīlayāmisantataṁ śivetarāpanuttaye ॥ 3 ॥
		</p>
	</div>
	<div>
		<p>
			svīyapādāpāṁsupāvitākhilakṣamātalān <br />
			svaprakāśacinniviṣṭamānasānanāratam ।<br />
			śrīśivābhinavanṛsiṁha bhāratījagadgurūn <br />
			sādaraṁ namāmi sarvalokarakṣaṇavratān ॥ 4 ॥
		</p>
	</div>
	<div>
		<p>
			vedaśāstrasaṁpradāyapālane dhṛtavratān <br />
			vidvadāligīyamānapāṇḍitīvibhūṣitān ।<br />
			śrīśivābhinavanṛsiṁhabhāratīgurūttamān <br />
			cintayāmi śiṣyahṛttamovivasvato'niśam ॥ 5 ॥
		</p>
	</div>
	<div>
		<p>
			dambhadarpavarjitānaśeṣalokavanditān <br />
			kumbhajanmanassamastavedaśāstravāridheḥ ।<br />
			śrīśivābhinavanṛsiṁha bhāratīyatīśvarān <br />
			saṁsmarāmi saṁyamīndrasevyapādapaṅkajān ॥ 6 ॥
		</p>
	</div>
	<div>
		<p>
			bhūmipālavanditānapūrvavāgjharīyutān <br />
			kāmiteṣṭadāyakān prapannalokapaṅkaye ।<br />
			śrīśivābhinavanṛsiṁha bhāratīgurūttamān <br />
			bhāvayāmi bhadrapūgadāyidivyavīkṣaṇān ॥ 7 ॥
		</p>
	</div>
	<div>
		<p>
			śāradāśaśāṅkamaulivighnarājapūjakān <br />
			śāradendutulyakīrtiśālinaśśivaṅkarān ।<br />
			śrīśivābhinavanṛsiṁha bhāratījagadgurūn <br />
			śīlayāmi śāntidāntimukhyasaṁpadāptaye ॥ 8 ॥
		</p>
	</div>
</body>
</html>
