<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀ ಸಚ್ಚಿದಾನಂದ ಶಿವಭಿನವ ನೃಸಿಂಹ ಭಾರತೀ ಅಷ್ಟಕಮ್ ॥</h2>
	<div>
		<p>
			ಪಿಂಗಲಾಭಿಧಾನಹಾಯನೇ ಗೃಹೀತಜನ್ಮನಃ<br />
			ಸರ್ವಮಂಗಲಾಸಹಾಯಪಾದಸೇವನೇ ರತಾನ್ ।<br />
			ಶ್ರೀಶಿವಾಭಿನವನೃಸಿಂಹ ಭಾರತೀಗುರೂತ್ತಮಾನ್ <br />
			ಭಾವಯಾಮಿ ಭಕ್ತಿಪೂರ್ಣಚೇತಸಾ ನಿರಂತರಮ್ ॥ ೧ ॥
		</p>
	</div>
	<div>
		<p>
			ಶ್ರೀನೃಸಿಂಹಗುರುಪದಾಬ್ಜಬಂಭರಾಯಿತಾಂತರಾನ್ <br />
			ಶ್ರೀಸದಾಶಿವೇಂದ್ರಯೋಗಿತುಲ್ಯಸಿದ್ಧಿಸಂಯುತಾನ್ ।<br />
			ಶ್ರೀಶಿವಾಭಿನವನೃಸಿಂಹ ಭಾರತೀಯತೀಶ್ವರಾನ್ <br />
			ಭಾವಯಾಮಿ ಭುಕ್ತಿಮುಕ್ತಿದಾಯಿನೋ ನತಾಲಯೇ ॥ ೨ ॥
		</p>
	</div>
	<div>
		<p>
			ಧರ್ಮತತ್ವಬೋಧಕಾನಧರ್ಮನಿಗ್ರಹೇ ರತಾನ್ <br />
			ಶರ್ಮದಾನತತ್ಪರಾನಶೇಷಭಕ್ತಕೋಟಯೇ ।<br />
			ಶ್ರೀಶಿವಾಭಿನವನೃಸಿಂಹ ಭಾರತೀಗುರೂತ್ತಮಾನ್<br />
			ಶೀಲಯಾಮಿಸಂತತಂ ಶಿವೇತರಾಪನುತ್ತಯೇ ॥ ೩ ॥
		</p>
	</div>
	<div>
		<p>
			ಸ್ವೀಯಪಾದಾಪಾಂಸುಪಾವಿತಾಖಿಲಕ್ಷಮಾತಲಾನ್ <br />
			ಸ್ವಪ್ರಕಾಶಚಿನ್ನಿವಿಷ್ಟಮಾನಸಾನನಾರತಮ್ ।<br />
			ಶ್ರೀಶಿವಾಭಿನವನೃಸಿಂಹ ಭಾರತೀಜಗದ್ಗುರೂನ್ <br />
			ಸಾದರಂ ನಮಾಮಿ ಸರ್ವಲೋಕರಕ್ಷಣವ್ರತಾನ್ ॥ ೪ ॥
		</p>
	</div>
	<div>
		<p>
			ವೇದಶಾಸ್ತ್ರಸಂಪ್ರದಾಯಪಾಲನೇ ಧೃತವ್ರತಾನ್ <br />
			ವಿದ್ವದಾಲಿಗೀಯಮಾನಪಾಂಡಿತೀವಿಭೂಷಿತಾನ್ ।<br />
			ಶ್ರೀಶಿವಾಭಿನವನೃಸಿಂಹಭಾರತೀಗುರೂತ್ತಮಾನ್ <br />
			ಚಿಂತಯಾಮಿ ಶಿಷ್ಯಹೃತ್ತಮೋವಿವಸ್ವತೋಽನಿಶಮ್ ॥ ೫ ॥
		</p>
	</div>
	<div>
		<p>
			ದಂಭದರ್ಪವರ್ಜಿತಾನಶೇಷಲೋಕವಂದಿತಾನ್ <br />
			ಕುಂಭಜನ್ಮನಸ್ಸಮಸ್ತವೇದಶಾಸ್ತ್ರವಾರಿಧೇಃ ।<br />
			ಶ್ರೀಶಿವಾಭಿನವನೃಸಿಂಹ ಭಾರತೀಯತೀಶ್ವರಾನ್ <br />
			ಸಂಸ್ಮರಾಮಿ ಸಂಯಮೀಂದ್ರಸೇವ್ಯಪಾದಪಂಕಜಾನ್ ॥ ೬ ॥
		</p>
	</div>
	<div>
		<p>
			ಭೂಮಿಪಾಲವಂದಿತಾನಪೂರ್ವವಾಗ್ಝರೀಯುತಾನ್ <br />
			ಕಾಮಿತೇಷ್ಟದಾಯಕಾನ್ ಪ್ರಪನ್ನಲೋಕಪಂಕಯೇ ।<br />
			ಶ್ರೀಶಿವಾಭಿನವನೃಸಿಂಹ ಭಾರತೀಗುರೂತ್ತಮಾನ್ <br />
			ಭಾವಯಾಮಿ ಭದ್ರಪೂಗದಾಯಿದಿವ್ಯವೀಕ್ಷಣಾನ್ ॥ ೭ ॥
		</p>
	</div>
	<div>
		<p>
			ಶಾರದಾಶಶಾಂಕಮೌಲಿವಿಘ್ನರಾಜಪೂಜಕಾನ್ <br />
			ಶಾರದೇಂದುತುಲ್ಯಕೀರ್ತಿಶಾಲಿನಶ್ಶಿವಂಕರಾನ್ ।<br />
			ಶ್ರೀಶಿವಾಭಿನವನೃಸಿಂಹ ಭಾರತೀಜಗದ್ಗುರೂನ್ <br />
			ಶೀಲಯಾಮಿ ಶಾಂತಿದಾಂತಿಮುಖ್ಯಸಂಪದಾಪ್ತಯೇ ॥ ೮ ॥
		</p>
	</div>
</body>
</html>
