<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీ సచ్చిదానంద శివభినవ నృసింహ భారతీ అష్టకమ్ ॥</h2>
	<div>
		<p>
			పింగలాభిధానహాయనే గృహీతజన్మనః<br />
			సర్వమంగలాసహాయపాదసేవనే రతాన్ ।<br />
			శ్రీశివాభినవనృసింహ భారతీగురూత్తమాన్ <br />
			భావయామి భక్తిపూర్ణచేతసా నిరంతరమ్ ॥ ౧ ॥
		</p>
	</div>
	<div>
		<p>
			శ్రీనృసింహగురుపదాబ్జబంభరాయితాంతరాన్ <br />
			శ్రీసదాశివేంద్రయోగితుల్యసిద్ధిసంయుతాన్ ।<br />
			శ్రీశివాభినవనృసింహ భారతీయతీశ్వరాన్ <br />
			భావయామి భుక్తిముక్తిదాయినో నతాలయే ॥ ౨ ॥
		</p>
	</div>
	<div>
		<p>
			ధర్మతత్వబోధకానధర్మనిగ్రహే రతాన్ <br />
			శర్మదానతత్పరానశేషభక్తకోటయే ।<br />
			శ్రీశివాభినవనృసింహ భారతీగురూత్తమాన్<br />
			శీలయామిసంతతం శివేతరాపనుత్తయే ॥ ౩ ॥
		</p>
	</div>
	<div>
		<p>
			స్వీయపాదాపాంసుపావితాఖిలక్షమాతలాన్ <br />
			స్వప్రకాశచిన్నివిష్టమానసాననారతమ్ ।<br />
			శ్రీశివాభినవనృసింహ భారతీజగద్గురూన్ <br />
			సాదరం నమామి సర్వలోకరక్షణవ్రతాన్ ॥ ౪ ॥
		</p>
	</div>
	<div>
		<p>
			వేదశాస్త్రసంప్రదాయపాలనే ధృతవ్రతాన్ <br />
			విద్వదాలిగీయమానపాండితీవిభూషితాన్ ।<br />
			శ్రీశివాభినవనృసింహభారతీగురూత్తమాన్ <br />
			చింతయామి శిష్యహృత్తమోవివస్వతోఽనిశమ్ ॥ ౫ ॥
		</p>
	</div>
	<div>
		<p>
			దంభదర్పవర్జితానశేషలోకవందితాన్ <br />
			కుంభజన్మనస్సమస్తవేదశాస్త్రవారిధేః ।<br />
			శ్రీశివాభినవనృసింహ భారతీయతీశ్వరాన్ <br />
			సంస్మరామి సంయమీంద్రసేవ్యపాదపంకజాన్ ॥ ౬ ॥
		</p>
	</div>
	<div>
		<p>
			భూమిపాలవందితానపూర్వవాగ్ఝరీయుతాన్ <br />
			కామితేష్టదాయకాన్ ప్రపన్నలోకపంకయే ।<br />
			శ్రీశివాభినవనృసింహ భారతీగురూత్తమాన్ <br />
			భావయామి భద్రపూగదాయిదివ్యవీక్షణాన్ ॥ ౭ ॥
		</p>
	</div>
	<div>
		<p>
			శారదాశశాంకమౌలివిఘ్నరాజపూజకాన్ <br />
			శారదేందుతుల్యకీర్తిశాలినశ్శివంకరాన్ ।<br />
			శ్రీశివాభినవనృసింహ భారతీజగద్గురూన్ <br />
			శీలయామి శాంతిదాంతిముఖ్యసంపదాప్తయే ॥ ౮ ॥
		</p>
	</div>
</body>
</html>
