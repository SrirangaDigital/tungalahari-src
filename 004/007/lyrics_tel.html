<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>శ్రీశంకరాచార్యవర్యమ్</h2>
	<div>
		<p>
			శ్రీశంకరాచార్యవర్యం సర్వలోకైకవంద్యం భజే దేశికేంద్రమ్ <br />
			ధర్మప్రచారేఽతిదక్షం యోగిగోవిందపాదాప్తసన్యాసదీక్షమ్ ।<br />
			దుర్వాదిగర్వాపనోదం పద్మపాదాదిశిష్యాలిసంసేవ్యపాదమ్ ॥ ౧ ॥
		</p>
	</div>
	<div>
		<p>
			శంకాద్రిదంభోలిలీలం కింకరాశేషశిష్యాలి సంత్రాణశీలమ్ ।<br />
			బాలార్కనీకాశచేలం బోధితాశేషవేదాంత గూఢార్థజాలమ్ ॥ ౨ ॥
		</p>
	</div>
	<div>
		<p>
			రుద్రాక్షమాలావిభూషం చంద్రమౌలీశ్వరారాధనావాప్తతోషమ్ ।<br />
			విద్రావితాశేషదోషం భద్రపూగప్రదం భక్తలోకస్య నిత్యమ్ ॥ ౩ ॥
		</p>
	</div>
	<div>
		<p>
			పాపాటవీచిత్రభానుం జ్ఞానదీపేన హార్దం తమో వారయంతమ్ ।<br />
			ద్వైపాయనప్రీతిభాజం సర్వతాపాపహామాఘబోధప్రదం తమ్ ॥ ౪ ॥
		</p>
	</div>
	<div>
		<p>
			రాజాధిరాజాభిపూజ్యం రమ్యశృంగాద్రివాసైకలోలం యతీడ్యమ్ ।<br />
			రాకేందుసంకాసవక్త్రం రత్నగర్భేభవక్త్రాంఘ్రిపూజానురక్తమ్ ॥ ౫ ॥
		</p>
	</div>
	<div>
		<p>
			శ్రీభారతీతీర్థగీతం శంకరార్యస్తవం యః పఠేద్భక్తియుక్తః ।<br />
			సోఽవాప్నుయాత్సర్వమిష్టం శంకరాచార్యవర్యప్రసాదేన తూర్ణమ్ ॥ ౬ ॥
		</p>
	</div>
</body>
</html>
