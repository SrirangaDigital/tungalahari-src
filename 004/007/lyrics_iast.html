<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>śrīśaṅkarācāryavaryam</h2>
	<div>
		<p>
			śrīśaṅkarācāryavaryaṁ sarvalokaikavandyaṁ bhaje deśikendram <br />
			dharmapracāre'tidakṣaṁ yogigovindapādāptasanyāsadīkṣam ।<br />
			durvādigarvāpanodaṁ padmapādādiśiṣyālisaṁsevyapādam ॥ 1 ॥
		</p>
	</div>
	<div>
		<p>
			śaṅkādridambholilīlaṁ kiṅkarāśeṣaśiṣyāli santrāṇaśīlam ।<br />
			bālārkanīkāśacelaṁ bodhitāśeṣavedānta gūḍhārthajālam ॥ 2 ॥
		</p>
	</div>
	<div>
		<p>
			rudrākṣamālāvibhūṣaṁ candramaulīśvarārādhanāvāptatoṣam ।<br />
			vidrāvitāśeṣadoṣaṁ bhadrapūgapradaṁ bhaktalokasya nityam ॥ 3 ॥
		</p>
	</div>
	<div>
		<p>
			pāpāṭavīcitrabhānuṁ jñānadīpena hārdaṁ tamo vārayantam ।<br />
			dvaipāyanaprītibhājaṁ sarvatāpāpahāmāghabodhapradaṁ tam ॥ 4 ॥
		</p>
	</div>
	<div>
		<p>
			rājādhirājābhipūjyaṁ ramyaśṛṅgādrivāsaikalolaṁ yatīḍyam ।<br />
			rākendusaṅkāsavaktraṁ ratnagarbhebhavaktrāṅghripūjānuraktam ॥ 5 ॥
		</p>
	</div>
	<div>
		<p>
			śrībhāratītīrthagītaṁ śaṅkarāryastavaṁ yaḥ paṭhedbhaktiyuktaḥ ।<br />
			so'vāpnuyātsarvamiṣṭaṁ śaṅkarācāryavaryaprasādena tūrṇam ॥ 6 ॥
		</p>
	</div>
</body>
</html>
