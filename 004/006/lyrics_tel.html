<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ధర్మ శాస్త స్తోత్రమ్ ॥</h2>
	<div>
		<p>
			జగత్ప్రతిష్ఠాహేతుర్యః ధర్మః శ్రుత్యంతకీర్తితః ।<br />
			తస్యాఽపి శాస్తా యో దేవః తం సదా సముపాశ్రయే ॥ ౧ ॥
		</p>
	</div>
	<div>
		<p>
			శ్రీశంకరార్యైర్హి శివావతారైః ధర్మప్రచారాయ సమస్తకాలే ।<br />
			సుస్థాపితం శ్రృంగమహీధ్రవర్యే పీఠం యతీంద్రాః పరిభూషయంతి ॥ ౨ ॥
		</p>
	</div>
	<div>
		<p>
			తేష్వేవ కర్మందివరేషు విద్యాతపోధనేషు ప్రథితానుభావః ।<br />
			విద్యాసుతీర్థోఽభినవోఽద్య యోగీ శాస్తారమాలోకయితుం ప్రతస్థే ॥ ౩ ॥
		</p>
	</div>
	<div>
		<p>
			ధర్మస్య గోప్తా యతిపుంగవోఽయం ధర్మస్య శాస్తారమవైక్షతేతి ।<br />
			యుక్తం తదేతద్ధ్యుభయోస్తయోర్హి సమ్మేలనం లోకహితాయ నూనమ్ ॥ ౪ ॥
		</p>
	</div>
	<div>
		<p>
			కాలేఽస్మిన్ కలిమలదూషితేఽపి ధర్మః<br />
			శ్రౌతోఽథం న ఖలు విలోపమాప తత్ర ।<br />
			హేతుః ఖల్వయమిహ నూనమేవ నాఽన్యః<br />
			శాస్తాఽస్తే సకలజనైకవంద్యపాదః ॥ ౫ ॥
		</p>
	</div>
	<div>
		<p>
			జ్ఞానం షడాస్యవరతాతకృపైకలభ్యం మోక్షస్తు తార్క్ష్యవరవాహదయైకలభ్యః ।<br />
			జ్ఞానం చ మోక్ష ఉభయం తు వినా శ్రమేణ ప్రాప్యం జనైః హరిహరాత్మజసత్ప్రసాదాత్ ॥ ౬ ॥
		</p>
	</div>
	<div>
		<p>
			యమనియమాదిసమేతైః యతచిత్తైర్యోగిభిః సదా ధ్యేయమ్ ।<br />
			శాస్తారం హృది కలయే ధాతారం సర్వలోకస్య ॥ ౭ ॥
		</p>
	</div>
	<div>
		<p>
			శబరగిరినివాసః సర్వలోకైకపూజ్యః నతజనసుఖకారీ నమ్రహృత్తాపహారీ ।<br />
			త్రిదశదితిజసేవ్యః స్వర్గమోక్షప్రదాతా హరిహరసుతదేవః సంతతం శం తనోతు ॥ ౮ ॥
		</p>
	</div>
</body>
</html>
