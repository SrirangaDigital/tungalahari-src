<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ dharma śāsta stotram ॥</h2>
	<div>
		<p>
			jagatpratiṣṭhāheturyaḥ dharmaḥ śrutyantakīrtitaḥ ।<br />
			tasyā'pi śāstā yo devaḥ taṁ sadā samupāśraye ॥ 1 ॥
		</p>
	</div>
	<div>
		<p>
			śrīśaṅkarāryairhi śivāvatāraiḥ dharmapracārāya samastakāle ।<br />
			susthāpitaṁ śrṛṅgamahīdhravarye pīṭhaṁ yatīndrāḥ paribhūṣayanti ॥ 2 ॥
		</p>
	</div>
	<div>
		<p>
			teṣveva karmandivareṣu vidyātapodhaneṣu prathitānubhāvaḥ ।<br />
			vidyāsutīrtho'bhinavo'dya yogī śāstāramālokayituṁ pratasthe ॥ 3 ॥
		</p>
	</div>
	<div>
		<p>
			dharmasya goptā yatipuṅgavo'yaṁ dharmasya śāstāramavaikṣateti ।<br />
			yuktaṁ tadetaddhyubhayostayorhi sammelanaṁ lokahitāya nūnam ॥ 4 ॥
		</p>
	</div>
	<div>
		<p>
			kāle'smin kalimaladūṣite'pi dharmaḥ<br />
			śrauto'thaṁ na khalu vilopamāpa tatra ।<br />
			hetuḥ khalvayamiha nūnameva nā'nyaḥ<br />
			śāstā'ste sakalajanaikavandyapādaḥ ॥ 5 ॥
		</p>
	</div>
	<div>
		<p>
			jñānaṁ ṣaḍāsyavaratātakṛpaikalabhyaṁ mokṣastu tārkṣyavaravāhadayaikalabhyaḥ ।<br />
			jñānaṁ ca mokṣa ubhayaṁ tu vinā śrameṇa prāpyaṁ janaiḥ hariharātmajasatprasādāt ॥ 6 ॥
		</p>
	</div>
	<div>
		<p>
			yamaniyamādisametaiḥ yatacittairyogibhiḥ sadā dhyeyam ।<br />
			śāstāraṁ hṛdi kalaye dhātāraṁ sarvalokasya ॥ 7 ॥
		</p>
	</div>
	<div>
		<p>
			śabaragirinivāsaḥ sarvalokaikapūjyaḥ natajanasukhakārī namrahṛttāpahārī ।<br />
			tridaśaditijasevyaḥ svargamokṣapradātā hariharasutadevaḥ santataṁ śaṁ tanotu ॥ 8 ॥
		</p>
	</div>
</body>
</html>
