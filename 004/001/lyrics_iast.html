<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrī gurudhyānam ॥</h2>
	<div>
		<p>
			ajñānadhvāntavidhvaṁsisahasrakaratejasam ।<br />
			saccitsukhātmakabrahmaniviṣṭahṛdayāmbujam ॥ 1 ॥
		</p>
	</div>
	<div>
		<p>
			padmāsanopaviṣṭañca dhyānastimitalocanam ।<br />
			samaṁ kāyaśirogrīvaṁ dhārayantaṁ mahāprabham ॥ 2 ॥
		</p>
	</div>
	<div>
		<p>
			sahasrakiraṇaspardhidehakāntisamujjvalam ।<br />
			nirvikalpasamādhisthaṁ niścalāvayavaṁ śivam ॥ 3 ॥
		</p>
	</div>
	<div>
		<p>
			dehādibrahmaparyante bhogye tucchatvadhīyutam ।<br />
			ārtānāmārtihantāraṁ jijñāsuviśayacchidam ॥ 4 ॥
		</p>
	</div>
	<div>
		<p>
			svāvalokanamātreṇa punānaṁ nikhilaṁ jagat ।<br />
			madīyahṛtsarojātaniveśitapadadvayam ।<br />
			vidyātīrthagurūttaṁsaṁ dhyāyāmi bhavamuktaye ॥ 5 ॥
		</p>
	</div>
</body>
</html>
