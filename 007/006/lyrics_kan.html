<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀನೃಸಿಂಹಭುಜಂಗಪ್ರಯಾತಸ್ತವಃ ॥</h2>
	<div>
		<p>
			ಋತಂ ಕರ್ತುಮೇವಾಶು ನಮ್ರಸ್ಯ ವಾಕ್ಯಂ<br />
			ಸಭಾಸ್ತಂಭಮಧ್ಯಾದ್ಯ ಆವಿರ್ಬಭೂವ ।<br />
			ತಮಾನಮ್ರಲೋಕೇಷ್ಟದಾನಪ್ರಚಂಡಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೧ ॥
		</p>
	</div>
	<div>
		<p>
			ಇನಾಂತರ್ದೃಗಂತಶ್ಚ ಗಾಂಗೇಯದೇಹಂ<br />
			ಸದೋಪಾಸತೇ ಯಂ ನರಾಃ ಶುದ್ಧಚಿತ್ತಾಃ ।<br />
			ತಮಸ್ತಾಘಮೇನೋನಿವೃತ್ತ್ಯೈ ನಿತಾಂತಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೨ ॥
		</p>
	</div>
	<div>
		<p>
			ಶಿವಂ ಶೈವವರ್ಯಾ ಹರಿಂ ವೈಷ್ಣವಾಗ್ರ್ಯಾಃ<br />
			ಪರಾಶಕ್ತಿಮಾಹುಸ್ತಥಾ ಶಕ್ತಿಭಕ್ತಾಃ ।<br />
			ಯಮೇವಾಭಿಧಾಭಿಃ ಪರಂ ತಂ ವಿಭಿನ್ನಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೩ ॥
		</p>
	</div>
	<div>
		<p>
			ಕೃಪಾಸಾಗರಂ ಕ್ಲಿಷ್ಟರಕ್ಷಾಧುರೀಣಂ<br />
			ಕೃಪಾಣಂ ಮಹಾಪಾಪವೃಕ್ಷೌಘಭೇದೇ ।<br />
			ನತಾಲೀಷ್ಟವಾರಾಶಿರಾಕಾಶಶಾಂಕಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೪ ॥
		</p>
	</div>
	<div>
		<p>
			ಜಗನ್ನೇತಿ ನೇತೀತಿ ವಾಕ್ಯೈರ್ನಿಷಿದ್ಧ್ಯಾ-<br />
			ವಶಿಷ್ಟಂ ಪರಬ್ರಹ್ಮರೂಪಂ ಮಹಾಂತಃ ।<br />
			ಸ್ವರೂಪೇಣ ವಿಜ್ಞಾಯ ಮುಕ್ತಾ ಹಿ ಯಂ ತಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೫ ॥
		</p>
	</div>
	<div>
		<p>
			ನತಾನ್ಭೋಗಸಕ್ತಾನಪೀಹಾಶು ಭಕ್ತಿಂ<br />
			ವಿರಕ್ತಿಂ ಚ ದತ್ವಾ ದೃಢಾಂ ಮುಕ್ತಿಕಾಮಾನ್ ।<br />
			ವಿಧಾತುಂ ಕರೇ ಕಂಕಣಂ ಧಾರಯಂತಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೬ ॥
		</p>
	</div>
	<div>
		<p>
			ನರೋ ಯನ್ಮನೋರ್ಜಾಪತೋ ಭಕ್ತಿಭಾವಾ-<br />
			ಚ್ಛರೀರೇಣ ತೇನೈವ ಪಶ್ಯತ್ಯಮೋಘಾಮ್ ।<br />
			ತನುಂ ನಾರಸಿಂಹಸ್ಯ ವಕ್ತೀತಿ ವೇದೋ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೭ ॥
		</p>
	</div>
	<div>
		<p>
			ಯದಂಘ್ರ್ಯಬ್ಜಸೇವಾಪರಾಣಾಂ ನರಾಣಾಂ<br />
			ವಿರಕ್ತಿರ್ದೃಢಾ ಜಾಯತೇಽರ್ಥೇಷು ಶೀಘ್ರಮ್ ।<br />
			ತಮಂಗಪ್ರಭಾಧೂತ ಪೂರ್ಣೇಂದುಕೋಟಿಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೮ ॥
		</p>
	</div>
	<div>
		<p>
			ರಥಾಂಗಂ ಪಿನಾಕಂ ವರಂ ಚಾಭಯಂ ಯೋ<br />
			ವಿಧತ್ತೇ ಕರಾಬ್ಜೈಃ ಕೃಪಾವಾರಿರಾಶಿಃ ।<br />
			ತಮಿಂದ್ವಚ್ಛದೇಹಂ ಪ್ರಸನ್ನಾಸ್ಯಪದ್ಮಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೯ ॥
		</p>
	</div>
	<div>
		<p>
			ಪಿನಾಕಂ ರಥಾಂಗಂ ವರಂ ಚಾಭಯಂ ಚ<br />
			ಪ್ರಫುಲ್ಲಾಂಬುಜಾಕಾರಹಸ್ತೈರ್ದಧಾನಮ್ ।<br />
			ಫಣೀಂದ್ರಾತಪತ್ರಂ ಶುಚೀನೇಂದುನೇತ್ರಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೧೦ ॥
		</p>
	</div>
	<div>
		<p>
			ವಿವೇಕಂ ವಿರಕ್ತಿಂ ಶಮಾದೇಶ್ಚ ಷಟ್ಕಂ<br />
			ಮುಮುಕ್ಷಾಂ ಚ ಸಮ್ಪ್ರಾಪ್ಯ ವೇದಾಂತಜಾಲೈಃ ।<br />
			ಯತಂತೇ ವಿಬೋಧಾಯ ಯಸ್ಯಾನಿಶಂ ತಂ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೧೧ ॥
		</p>
	</div>
	<div>
		<p>
			ಸದಾ ನಂದಿನೀತೀರವಾಸೈಕಲೋಲಂ<br />
			ಮುದಾ ಭಕ್ತಲೋಕಂ ದೃಶಾ ಪಾಲಯಂತಮ್ ।<br />
			ವಿದಾಮಗ್ರಗಣ್ಯಾ ನತಾಃಸ್ಯುರ್ಯದಂಘ್ರೌ<br />
			ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ ॥ ೧೨ ॥
		</p>
	</div>
	<div>
		<p>
			ಯದೀಯ ಸ್ವರೂಪಂ ಶಿಖಾ ವೇದರಾಶೇ-<br />
			ರಜಸ್ರಂ ಮುದಾ ಸಮ್ಯಗುದ್ಘೋಷಯಂತಿ ।<br />
			ನಲಿನ್ಯಾಸ್ತಟೇ ಸ್ವೈರಸಂಚಾರಶೀಲಂ<br />
			ಚಿದಾನಂದರೂಪಂ ತಮೀಡೇ ನೃಸಿಂಹಮ್ ॥ ೧೩ ॥
		</p>
	</div>
	<div>
		<p>
			ಯಮಾಹುರ್ಹಿ ದೇಹಂ ಹೃಷೀಕಾಣಿ ಕೇಚಿತ್<br />
			ಪರೇಽಸೂಂಸ್ತಥಾ ಬುದ್ಧಿಶೂನ್ಯೇ ತಥಾನ್ಯೇ ।<br />
			ಯದಜ್ಞಾನಮುಗ್ಧಾ ಜನಾ ನಾಸ್ತಿಕಾಗ್ರ್ಯಾಃ<br />
			ಸದಾನಂದರೂಪಂ ತಮೀಡೇ ನೃಸಿಂಹಮ್ ॥ ೧೪ ॥
		</p>
	</div>
	<div>
		<p>
			ಸದಾನಂದಚಿದ್ರೂಪಮಾಮ್ನಾಯಶೀರ್ಷೈ-<br />
			ರ್ವಿಚಾರ್ಯಾರ್ಯವಕ್ತ್ರಾದ್ಯತೀಂದ್ರಾ ಯದೀಯಮ್ ।<br />
			ಸುಖೇನಾಸತೇ ಚಿತ್ತಕಂಜೇ ದಧಾನಾಃ<br />
			ಸದಾನಂದಚಿದ್ರೂಪಮೀಡೇ ನೃಸಿಂಹಮ್ ॥ ೧೫ ॥
		</p>
	</div>
	<div>
		<p>
			ಪುರಾ ಸ್ತಂಭಮಧ್ಯಾದ್ಯ ಆವಿರ್ಬಭೂವ<br />
			ಸ್ವಭಕ್ತಸ್ಯ ಕರ್ತುಂ ವಚಸ್ತಥ್ಯಮಾಶು ।<br />
			ತಮಾನಂದಕಾರುಣ್ಯಪೂರ್ಣಾಂತರಂಗಂ<br />
			ಬುಧಾ ಭಾವಯುಕ್ತಾ ಭಜಧ್ವಂ ನೃಸಿಂಹಮ್ ॥ ೧೬ ॥
		</p>
	</div>
	<div>
		<p>
			ಪುರಾ ಶಂಕರಾರ್ಯಾ ಧರಾಧೀಶಭೃತ್ಯೈ-<br />
			ರ್ವಿನಿಕ್ಷಿಪ್ತವಹ್ನಿಪ್ರತಪ್ತಸ್ವದೇಹಾಃ ।<br />
			ಸ್ತುವಂತಿ ಸ್ಮ ಯಂ ದಾಹಶಾಂತ್ಯೈ ಜವಾತ್ತಂ<br />
			ಬುಧಾ ಭಾವಯುಕ್ತಾ ಭಜಧ್ವಂ ನೃಸಿಂಹಮ್ ॥ ೧೭ ॥
		</p>
	</div>
	<div>
		<p>
			ಸದೇಮಾನಿ ಭಕ್ತ್ಯಾಖ್ಯಸೂತ್ರೇಣ ದೃಬ್ಧಾ-<br />
			ನ್ಯಮೋಘಾನಿ ರತ್ನಾನಿ ಕಂಠೇ ಜನಾ ಯೇ ।<br />
			ಧರಿಷ್ಯಂತಿ ತಾನ್ಮುಕ್ತಿಕಾಂತಾ ವೃಣೀತೇ<br />
			ಸಖೀಭಿರ್ವೃತಾ ಶಾಂತಿದಾಂತ್ಯಾದಿಮಾಭಿಃ ॥ ೧೮ ॥
		</p>
	</div>
</body>
</html>
