<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీనృసింహభుజంగప్రయాతస్తవః ॥</h2>
	<div>
		<p>
			ఋతం కర్తుమేవాశు నమ్రస్య వాక్యం<br />
			సభాస్తంభమధ్యాద్య ఆవిర్బభూవ ।<br />
			తమానమ్రలోకేష్టదానప్రచండం<br />
			నమస్కుర్మహే శైలవాసం నృసింహమ్ ॥ ౧ ॥
		</p>
	</div>
	<div>
		<p>
			ఇనాంతర్దృగంతశ్చ గాంగేయదేహం<br />
			సదోపాసతే యం నరాః శుద్ధచిత్తాః ।<br />
			తమస్తాఘమేనోనివృత్త్యై నితాంతం<br />
			నమస్కుర్మహే శైలవాసం నృసింహమ్ ॥ ౨ ॥
		</p>
	</div>
	<div>
		<p>
			శివం శైవవర్యా హరిం వైష్ణవాగ్ర్యాః<br />
			పరాశక్తిమాహుస్తథా శక్తిభక్తాః ।<br />
			యమేవాభిధాభిః పరం తం విభిన్నం<br />
			నమస్కుర్మహే శైలవాసం నృసింహమ్ ॥ ౩ ॥
		</p>
	</div>
	<div>
		<p>
			కృపాసాగరం క్లిష్టరక్షాధురీణం<br />
			కృపాణం మహాపాపవృక్షౌఘభేదే ।<br />
			నతాలీష్టవారాశిరాకాశశాంకం<br />
			నమస్కుర్మహే శైలవాసం నృసింహమ్ ॥ ౪ ॥
		</p>
	</div>
	<div>
		<p>
			జగన్నేతి నేతీతి వాక్యైర్నిషిద్ధ్యా-<br />
			వశిష్టం పరబ్రహ్మరూపం మహాంతః ।<br />
			స్వరూపేణ విజ్ఞాయ ముక్తా హి యం తం<br />
			నమస్కుర్మహే శైలవాసం నృసింహమ్ ॥ ౫ ॥
		</p>
	</div>
	<div>
		<p>
			నతాన్భోగసక్తానపీహాశు భక్తిం<br />
			విరక్తిం చ దత్వా దృఢాం ముక్తికామాన్ ।<br />
			విధాతుం కరే కంకణం ధారయంతం<br />
			నమస్కుర్మహే శైలవాసం నృసింహమ్ ॥ ౬ ॥
		</p>
	</div>
	<div>
		<p>
			నరో యన్మనోర్జాపతో భక్తిభావా-<br />
			చ్ఛరీరేణ తేనైవ పశ్యత్యమోఘామ్ ।<br />
			తనుం నారసింహస్య వక్తీతి వేదో<br />
			నమస్కుర్మహే శైలవాసం నృసింహమ్ ॥ ౭ ॥
		</p>
	</div>
	<div>
		<p>
			యదంఘ్ర్యబ్జసేవాపరాణాం నరాణాం<br />
			విరక్తిర్దృఢా జాయతేఽర్థేషు శీఘ్రమ్ ।<br />
			తమంగప్రభాధూత పూర్ణేందుకోటిం<br />
			నమస్కుర్మహే శైలవాసం నృసింహమ్ ॥ ౮ ॥
		</p>
	</div>
	<div>
		<p>
			రథాంగం పినాకం వరం చాభయం యో<br />
			విధత్తే కరాబ్జైః కృపావారిరాశిః ।<br />
			తమింద్వచ్ఛదేహం ప్రసన్నాస్యపద్మం<br />
			నమస్కుర్మహే శైలవాసం నృసింహమ్ ॥ ౯ ॥
		</p>
	</div>
	<div>
		<p>
			పినాకం రథాంగం వరం చాభయం చ<br />
			ప్రఫుల్లాంబుజాకారహస్తైర్దధానమ్ ।<br />
			ఫణీంద్రాతపత్రం శుచీనేందునేత్రం<br />
			నమస్కుర్మహే శైలవాసం నృసింహమ్ ॥ ౧౦ ॥
		</p>
	</div>
	<div>
		<p>
			వివేకం విరక్తిం శమాదేశ్చ షట్కం<br />
			ముముక్షాం చ సమ్ప్రాప్య వేదాంతజాలైః ।<br />
			యతంతే విబోధాయ యస్యానిశం తం<br />
			నమస్కుర్మహే శైలవాసం నృసింహమ్ ॥ ౧౧ ॥
		</p>
	</div>
	<div>
		<p>
			సదా నందినీతీరవాసైకలోలం<br />
			ముదా భక్తలోకం దృశా పాలయంతమ్ ।<br />
			విదామగ్రగణ్యా నతాఃస్యుర్యదంఘ్రౌ<br />
			నమస్కుర్మహే శైలవాసం నృసింహమ్ ॥ ౧౨ ॥
		</p>
	</div>
	<div>
		<p>
			యదీయ స్వరూపం శిఖా వేదరాశే-<br />
			రజస్రం ముదా సమ్యగుద్ఘోషయంతి ।<br />
			నలిన్యాస్తటే స్వైరసంచారశీలం<br />
			చిదానందరూపం తమీడే నృసింహమ్ ॥ ౧౩ ॥
		</p>
	</div>
	<div>
		<p>
			యమాహుర్హి దేహం హృషీకాణి కేచిత్<br />
			పరేఽసూంస్తథా బుద్ధిశూన్యే తథాన్యే ।<br />
			యదజ్ఞానముగ్ధా జనా నాస్తికాగ్ర్యాః<br />
			సదానందరూపం తమీడే నృసింహమ్ ॥ ౧౪ ॥
		</p>
	</div>
	<div>
		<p>
			సదానందచిద్రూపమామ్నాయశీర్షై-<br />
			ర్విచార్యార్యవక్త్రాద్యతీంద్రా యదీయమ్ ।<br />
			సుఖేనాసతే చిత్తకంజే దధానాః<br />
			సదానందచిద్రూపమీడే నృసింహమ్ ॥ ౧౫ ॥
		</p>
	</div>
	<div>
		<p>
			పురా స్తంభమధ్యాద్య ఆవిర్బభూవ<br />
			స్వభక్తస్య కర్తుం వచస్తథ్యమాశు ।<br />
			తమానందకారుణ్యపూర్ణాంతరంగం<br />
			బుధా భావయుక్తా భజధ్వం నృసింహమ్ ॥ ౧౬ ॥
		</p>
	</div>
	<div>
		<p>
			పురా శంకరార్యా ధరాధీశభృత్యై-<br />
			ర్వినిక్షిప్తవహ్నిప్రతప్తస్వదేహాః ।<br />
			స్తువంతి స్మ యం దాహశాంత్యై జవాత్తం<br />
			బుధా భావయుక్తా భజధ్వం నృసింహమ్ ॥ ౧౭ ॥
		</p>
	</div>
	<div>
		<p>
			సదేమాని భక్త్యాఖ్యసూత్రేణ దృబ్ధా-<br />
			న్యమోఘాని రత్నాని కంఠే జనా యే ।<br />
			ధరిష్యంతి తాన్ముక్తికాంతా వృణీతే<br />
			సఖీభిర్వృతా శాంతిదాంత్యాదిమాభిః ॥ ౧౮ ॥
		</p>
	</div>
</body>
</html>
