<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀರಾಜರಾಜೇಶ್ವರೀಷೋಡಶೀ ॥</h2>
	<div>
		<p>
			ನೌಮಿ ಹ್ರೀಂಜಪಮಾತ್ರತುಷ್ಟಹೃದಯಾಂ ಶ್ರೀಚಕ್ರರಾಜಾಲಯಾಂ<br />
			ಭಾಗ್ಯಾಯತ್ತನಿಜಾಂಘ್ರಿಪಂಕಜನತಿಸ್ತೋತ್ರಾದಿಸಂಸೇವನಾಮ್ ।<br />
			ಸ್ಕಂದೇಭಾಸ್ಯವಿಭಾಸಿಪಾರ್ಶ್ವಯುಗಲಾಂ ಲಾವಣ್ಯಪಾಥೋನಿಧಿಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧ ॥
		</p>
	</div>
	<div>
		<p>
			ನೌಮಿ ಹ್ರೀಮತ ಆದಧಾತಿ ಸುಗಿರಾ ವಾಗೀಶ್ವರಾದೀನ್ಸುರಾಂ-<br />
			ಲ್ಲಕ್ಷ್ಮೀಂದ್ರಪ್ರಮುಖಾಂಶ್ಚ ಸತ್ವರಮಹೋ ಯತ್ಪಾದನಮ್ರೋ ಜನಃ ।<br />
			ಕಾಮಾದೀಂಶ್ಚ ವಶೀಕರೋತಿ ತರಸಾಯಾಸಂ ವಿನಾ ತಾಂ ಮುದಾ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೨ ॥
		</p>
	</div>
	<div>
		<p>
			ನೌಮಿ ಶ್ರೀಸುತಜೀವನಪ್ರದಕಟಾಕ್ಷಾಂಶಾಂ ಶಶಾಂಕಂ ರವಿಂ<br />
			ಕುರ್ವಾಣಾಂ ನಿಜಕರ್ಣಭೂಷಣಪದಾದಾನೇನ ತೇಜಸ್ವಿನೌ ।<br />
			ಚಾಮ್ಪೇಯಂ ನಿಜನಾಸಿಕಾಸದೃಶತಾದಾನಾತ್ ಕೃತಾರ್ಥಂ ತಥಾ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೩ ॥
		</p>
	</div>
	<div>
		<p>
			ನೌಮಿ ಶ್ರೀವಿಧಿಭಾಮಿನೀಕರಲಸತ್ಸಚ್ಚಾಮರಾಭ್ಯಾಂ ಮುದಾ<br />
			ಸವ್ಯೇ ದಕ್ಷಿಣಕೇ ಚ ವೀಜನವತೀಮೈಂದ್ರ್ಯಾತ್ತಸತ್ಪಾದುಕಾಮ್ ।<br />
			ವೇದೈರಾತ್ತವಪುರ್ಭಿರಾದರಭರಾತ್ಸಂಸ್ತೂಯಮಾನಾಂ ಸದಾ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೪ ॥
		</p>
	</div>
	<div>
		<p>
			ನೌಮಿ ಶ್ರೀಮತಿಧೈರ್ಯವೀರ್ಯಜನನೀಂ ಪಾದಾಂಬುಜೇ ಜಾತುಚಿ-<br />
			ನ್ನಮ್ರಾಣಾಮಪಿ ಶಾಂತಿದಾಂತಿಸುಗುಣಾನ್ವಿಶ್ರಾಣಯಂತೀಮ್ ಜವಾತ್ ।<br />
			ಶ್ರೀಕಾಮೇಶಮನೋಂಬುಜಸ್ಯ ದಿವಸೇಶಾನಾರ್ಭಕಾಣಾಂ ತತಿಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೫ ॥
		</p>
	</div>
	<div>
		<p>
			ನೌಮಿ ಶ್ರೀಪತಿಪದ್ಮಯೋನಿಗಿರಿಜಾನಾಥೈಃ ಸಮಾರಾಧಿತಾಂ<br />
			ರಂಭಾಸ್ತಂಭಸಮಾನಸಕ್ಥಿಯುಗಲಾಂ ಕುಂಭಾಭಿರಾಮಸ್ತನೀಮ್ ।<br />
			ಭಾಮಿನ್ಯಾದಿವಿಷೋಪಮೇಯವಿಷಯೇಷ್ವತ್ಯಂತವೈರಾಗ್ಯದಾಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೬ ॥
		</p>
	</div>
	<div>
		<p>
			ನೌಮಿ ವ್ಯಾಹೃತಿನಿರ್ಜಿತಾಮರಧುನೀಗರ್ವಾ ಭವಂತ್ಯಂಜಸಾ<br />
			ಮೂಕಾ ಅಪ್ಯವಶಾದ್ಯದಂಘ್ರಿಯುಗಲೀಸಂದರ್ಶನಾಜ್ಜಾತುಚಿತ್ ।<br />
			ಹಾರ್ದಧ್ವಾಂತನಿವಾರಣಂ ವಿದಧತೀಂ ಕಾಂತ್ಯಾ ನಖಾನಾಂ ಹಿ ತಾಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೭ ॥
		</p>
	</div>
	<div>
		<p>
			ನೌಮಿ ಬ್ರಹ್ಮವಿಬೋಧಿನೀಂ ನಮುಚಿಜಿನ್ಮುಖ್ಯಾಮರಾಣಾಂ ತತೇ-<br />
			ರ್ಭಂಡಾದ್ಯಾಶರಖಂಡನೈಕನಿಪುಣಾಂ ಕಲ್ಯಾಣಶೈಲಾಲಯಾಮ್ ।<br />
			ಫುಲ್ಲೇಂದೀವರಗರ್ವಹಾರಿನಯನಾಂ ಮಲ್ಲೀಸುಮಾಲಂಕೃತಾಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೮ ॥
		</p>
	</div>
	<div>
		<p>
			ನೌಮಿ ಪ್ರೀತಿಮತಾಂ ಯದಂಘ್ರಿಯುಗಲಾರ್ಚಾಯಾಂ ನ ಬಂಧೋ ಭವೇತ್<br />
			ಸ್ಯಾಚ್ಚೇದ್ವಿಂಧ್ಯನಗಃ ಪ್ಲವೇಚ್ಚಿರಮಹೋ ನಾಥೇ ನದೀನಾಮಿತಿ ।<br />
			ಮೂಕಃ ಪ್ರಾಹ ಮಹಾಕವಿರ್ಹಿ ಕರುಣಾಪಾತ್ರಂ ಭವಾನ್ಯಾಃ ಸ್ತುತಿಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೯ ॥
		</p>
	</div>
	<div>
		<p>
			ನೌಮಿ ಪ್ರಾಪ್ತಿಕೃತೇ ಯದೀಯಪದಯೋರ್ವಿಪ್ರಾಃ ಸಮಸ್ತೇಷಣಾ-<br />
			ಸ್ತ್ಯಕ್ತ್ವಾ ಸದ್ಗುರುಮಭ್ಯುಪೇತ್ಯ ನಿಗಮಾಂತಾರ್ಥಂ ತದಾಸ್ಯಾಂಬುಜಾತ್ ।<br />
			ಶ್ರುತ್ವಾ ತಂ ಪ್ರವಿಚಿಂತ್ಯ ಯುಕ್ತಿಭಿರತೋ ಧ್ಯಾಯಂತಿ ತಾಂ ಸಾದರಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧೦ ॥
		</p>
	</div>
	<div>
		<p>
			ನೌಮಿ ಪ್ರಾಣನಿರೋಧಸಜ್ಜನಸಮಾಸಂಗಾತ್ಮವಿದ್ಯಾಮುಖೈ-<br />
			ರಾಚಾರ್ಯಾನನಪಂಕಜಪ್ರಗಲಿತೈಶ್ಚೇತೋ ವಿಜಿತ್ಯಾಶು ಯಾಮ್ ।<br />
			ಆಧಾರಾದಿಸರೋರುಹೇಷು ಸುಖತೋ ಧ್ಯಾಯಂತಿ ತಾಂ ಸರ್ವದಾ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧೧ ॥
		</p>
	</div>
	<div>
		<p>
			ನೌಮಿ ನ್ಯಾಯಮುಖೇಷು ಶಾಸ್ತ್ರನಿವಹೇಷ್ವತ್ಯಂತ ಪಾಂಡಿತ್ಯದಾಂ<br />
			ವೇದಾಂತೇಷ್ವಪಿ ನಿಶ್ಚಲಾಮಲಧಿಯಂ ಸಂಸಾರಬಂಧಾಪಹಾಮ್ ।<br />
			ದಾಸ್ಯಂತೀಂ ದಯಯಾ ಪ್ರಣಮ್ರವಿತತೇಃ ಕಾಮಾರಿವಾಮಾಂಕಗಾಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧೨ ॥
		</p>
	</div>
	<div>
		<p>
			ನೌಮಿ ತ್ವಾಂ ಶುಚಿಸೂರ್ಯಚಂದ್ರನಯನಾಂ ಬ್ರಹ್ಮಾಂಬುಜಾಕ್ಷಾಗಜೇ-<br />
			ಡ್ರೂಪಾಣಿ ಪ್ರತಿಗೃಹ್ಯ ಸರ್ವಜಗತಾಂ ರಕ್ಷಾಂ ಮುದಾ ಸರ್ವದಾ ।<br />
			ಕುರ್ವಂತೀಂ ಗಿರಿಸಾರ್ವಭೌಮತನಯಾಂ ಕ್ಷಿಪ್ರಂ ಪ್ರಣಮ್ರೇಷ್ಟದಾಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧೩ ॥
		</p>
	</div>
	<div>
		<p>
			ನೌಮಿ ತ್ವಾಂ ಶರದಿಂದುಸೋದರಮುಖೀಂ ದೇಹಪ್ರಭಾನಿರ್ಜಿತ-<br />
			ಪ್ರೋದ್ಯದ್ವಾಸರನಾಥಸಂತತಿಮಘಾಂಭೋರಾಶಿಕುಂಭೋದ್ಭವಾಮ್ ।<br />
			ಪಂಚಪ್ರೇತಮಯೇ ಸದಾ ಸ್ಥಿತಿಮತೀಂ ದಿವ್ಯೇ ಮೃಗೇಂದ್ರಾಸನೇ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧೪ ॥
		</p>
	</div>
	<div>
		<p>
			ನೌಮಿ ತ್ವಾಮನಪೇಕ್ಷಕಾರಣಕೃಪಾರೂಪೇತಿ ಕೀರ್ತಿಂ ಗತಾಂ<br />
			ನೌಕಾಂ ಸಂಸೃತಿನೀರಧೇಸ್ತು ಸುದೃಢಾಂ ಪ್ರಜ್ಞಾನಮಾತ್ರಾತ್ಮಿಕಾಮ್ ।<br />
			ಕಾಲಾಂಭೋದಸಮಾನಕೇಶನಿಚಯಾಂ ಕಾಲಾಹಿತಪ್ರೇಯಸೀಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧೫ ॥
		</p>
	</div>
	<div>
		<p>
			ನೌಮಿ ತ್ವಾಂ ಗಣಪಃ ಶಿವೋ ಹರಿರುಮೇತ್ಯಾದೈರ್ವಚೋಭಿರ್ಜನಾ-<br />
			ಸ್ತತ್ತನ್ಮೂರ್ತಿರತಾ ವದಂತಿ ಪರಮಪ್ರೇಮ್ಣಾ ಜಗತ್ಯಾಂ ತು ಯಾಮ್ ।<br />
			ತಾಂ ಸರ್ವಾಶಯಸಂಸ್ಥಿತಾಂ ಸಕಲದಾಂ ಕಾರುಣ್ಯವಾರಾನ್ನಿಧಿಂ<br />
			ಭಕ್ತತ್ರಾಣಪರಾಯಣಾಂ ಭಗವತೀಂ ಶ್ರೀರಾಜರಾಜೇಶ್ವರೀಮ್ ॥ ೧೬ ॥
		</p>
	</div>
</body>
</html>
