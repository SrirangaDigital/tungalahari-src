<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ஶ்ரீராஜராஜேஶ்வரீஷோடஶீ ॥</h2>
	<div>
		<p>
			நௌமி ஹ்ரீஞ்ஜபமாத்ரதுஷ்டஹ்ருதயாம் ஶ்ரீசக்ரராஜாலயாம்<br />
			பாக்யாயத்தநிஜாங்க்ரிபங்கஜநதிஸ்தோத்ராதிஸம்ஸேவநாம் ।<br />
			ஸ்கந்தேபாஸ்யவிபாஸிபார்ஶ்வயுகலாம் லாவண்யபாதோநிதிம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 1 ॥
		</p>
	</div>
	<div>
		<p>
			நௌமி ஹ்ரீமத ஆததாதி ஸுகிரா வாகீஶ்வராதீந்ஸுராம்-<br />
			ல்லக்ஷ்மீந்த்ரப்ரமுகாம்ஶ்ச ஸத்வரமஹோ யத்பாதநம்ரோ ஜந: ।<br />
			காமாதீம்ஶ்ச வஶீகரோதி தரஸாயாஸம் விநா தாம் முதா<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 2 ॥
		</p>
	</div>
	<div>
		<p>
			நௌமி ஶ்ரீஸுதஜீவநப்ரதகடாக்ஷாம்ஶாம் ஶஶாங்கம் ரவிம்<br />
			குர்வாணாம் நிஜகர்ணபூஷணபதாதாநேந தேஜஸ்விநௌ ।<br />
			சாம்பேயம் நிஜநாஸிகாஸத்ருஶதாதாநாத் க்ருதார்தம் ததா<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 3 ॥
		</p>
	</div>
	<div>
		<p>
			நௌமி ஶ்ரீவிதிபாமிநீகரலஸத்ஸச்சாமராப்யாம் முதா<br />
			ஸவ்யே தக்ஷிணகே ச வீஜநவதீமைந்த்ர்யாத்தஸத்பாதுகாம் ।<br />
			வேதைராத்தவபுர்பிராதரபராத்ஸம்ஸ்தூயமாநாம் ஸதா<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 4 ॥
		</p>
	</div>
	<div>
		<p>
			நௌமி ஶ்ரீமதிதைர்யவீர்யஜநநீம் பாதாம்புஜே ஜாதுசி-<br />
			ந்நம்ராணாமபி ஶாந்திதாந்திஸுகுணாந்விஶ்ராணயந்தீம் ஜவாத் ।<br />
			ஶ்ரீகாமேஶமநோம்புஜஸ்ய திவஸேஶாநார்பகாணாம் ததிம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 5 ॥
		</p>
	</div>
	<div>
		<p>
			நௌமி ஶ்ரீபதிபத்மயோநிகிரிஜாநாதை: ஸமாராதிதாம்<br />
			ரம்பாஸ்தம்பஸமாநஸக்தியுகலாம் கும்பாபிராமஸ்தநீம் ।<br />
			பாமிந்யாதிவிஷோபமேயவிஷயேஷ்வத்யந்தவைராக்யதாம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 6 ॥
		</p>
	</div>
	<div>
		<p>
			நௌமி வ்யாஹ்ருதிநிர்ஜிதாமரதுநீகர்வா பவந்த்யஞ்ஜஸா<br />
			மூகா அப்யவஶாத்யதங்க்ரியுகலீஸந்தர்ஶநாஜ்ஜாதுசித் ।<br />
			ஹார்தத்வாந்தநிவாரணம் விதததீம் காந்த்யா நகாநாம் ஹி தாம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 7 ॥
		</p>
	</div>
	<div>
		<p>
			நௌமி ப்ரஹ்மவிபோதிநீம் நமுசிஜிந்முக்யாமராணாம் ததே-<br />
			ர்பண்டாத்யாஶரகண்டநைகநிபுணாம் கல்யாணஶைலாலயாம் ।<br />
			புல்லேந்தீவரகர்வஹாரிநயநாம் மல்லீஸுமாலங்க்ருதாம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 8 ॥
		</p>
	</div>
	<div>
		<p>
			நௌமி ப்ரீதிமதாம் யதங்க்ரியுகலார்சாயாம் ந பந்தோ பவேத்<br />
			ஸ்யாச்சேத்விந்த்யநக: ப்லவேச்சிரமஹோ நாதே நதீநாமிதி ।<br />
			மூக: ப்ராஹ மஹாகவிர்ஹி கருணாபாத்ரம் பவாந்யா: ஸ்துதிம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 9 ॥
		</p>
	</div>
	<div>
		<p>
			நௌமி ப்ராப்திக்ருதே யதீயபதயோர்விப்ரா: ஸமஸ்தேஷணா-<br />
			ஸ்த்யக்த்வா ஸத்குருமப்யுபேத்ய நிகமாந்தார்தம் ததாஸ்யாம்புஜாத் ।<br />
			ஶ்ருத்வா தம் ப்ரவிசிந்த்ய யுக்திபிரதோ த்யாயந்தி தாம் ஸாதரம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 10 ॥
		</p>
	</div>
	<div>
		<p>
			நௌமி ப்ராணநிரோதஸஜ்ஜநஸமாஸங்காத்மவித்யாமுகை-<br />
			ராசார்யாநநபங்கஜப்ரகலிதைஶ்சேதோ விஜித்யாஶு யாம் ।<br />
			ஆதாராதிஸரோருஹேஷு ஸுகதோ த்யாயந்தி தாம் ஸர்வதா<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 11 ॥
		</p>
	</div>
	<div>
		<p>
			நௌமி ந்யாயமுகேஷு ஶாஸ்த்ரநிவஹேஷ்வத்யந்த பாண்டித்யதாம்<br />
			வேதாந்தேஷ்வபி நிஶ்சலாமலதியம் ஸம்ஸாரபந்தாபஹாம் ।<br />
			தாஸ்யந்தீம் தயயா ப்ரணம்ரவிததே: காமாரிவாமாங்ககாம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 12 ॥
		</p>
	</div>
	<div>
		<p>
			நௌமி த்வாம் ஶுசிஸூர்யசந்த்ரநயநாம் ப்ரஹ்மாம்புஜாக்ஷாகஜே-<br />
			ட்ரூபாணி ப்ரதிக்ருஹ்ய ஸர்வஜகதாம் ரக்ஷாம் முதா ஸர்வதா ।<br />
			குர்வந்தீம் கிரிஸார்வபௌமதநயாம் க்ஷிப்ரம் ப்ரணம்ரேஷ்டதாம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 13 ॥
		</p>
	</div>
	<div>
		<p>
			நௌமி த்வாம் ஶரதிந்துஸோதரமுகீம் தேஹப்ரபாநிர்ஜித-<br />
			ப்ரோத்யத்வாஸரநாதஸந்ததிமகாம்போராஶிகும்போத்பவாம் ।<br />
			பஞ்சப்ரேதமயே ஸதா ஸ்திதிமதீம் திவ்யே ம்ருகேந்த்ராஸநே<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 14 ॥
		</p>
	</div>
	<div>
		<p>
			நௌமி த்வாமநபேக்ஷகாரணக்ருபாரூபேதி கீர்திம் கதாம்<br />
			நௌகாம் ஸம்ஸ்ருதிநீரதேஸ்து ஸுத்ருடாம் ப்ரஜ்ஞாநமாத்ராத்மிகாம் ।<br />
			காலாம்போதஸமாநகேஶநிசயாம் காலாஹிதப்ரேயஸீம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 15 ॥
		</p>
	</div>
	<div>
		<p>
			நௌமி த்வாம் கணப: ஶிவோ ஹரிருமேத்யாதைர்வசோபிர்ஜநா-<br />
			ஸ்தத்தந்மூர்திரதா வதந்தி பரமப்ரேம்ணா ஜகத்யாம் து யாம் ।<br />
			தாம் ஸர்வாஶயஸம்ஸ்திதாம் ஸகலதாம் காருண்யவாராந்நிதிம்<br />
			பக்தத்ராணபராயணாம் பகவதீம் ஶ்ரீராஜராஜேஶ்வரீம் ॥ 16 ॥
		</p>
	</div>
</body>
</html>
