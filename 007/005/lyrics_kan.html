<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀದೇವೀನವರತ್ನಮಾಲಿಕಾಸ್ತೋತ್ರಮ್ ॥</h2>
	<div>
		<p>
			ಬಾಲಾಯಾಶ್ಚರಣದ್ವಂದ-<br />
			ಮಾಶ್ರಯೇಽಭೀಷ್ಟಸಿದ್ಧಯೇ ।<br />
			ಲೋಲಾಯಾಃ ಕುಮುದಾನಂದ-<br />
			ಬಾಲಚುಂಬಿತಮಸ್ತಕೇ ॥ ೧ ॥
		</p>
	</div>
	<div>
		<p>
			ಬಾಲಾಂಬಿಕಾಂ ನೌಮಿ ಪಿನಾಕಪಾಣೇ-<br />
			ರ್ವಾಮಾರ್ಧರೂಪಾಂ ಪರಮಾರ್ಥದಾತ್ರೀಮ್ ।<br />
			ಸಂಸಾರಪಾಥೋನಿಧಿಪಾರಮಾಶು<br />
			ನತಾನ್ನಯಂತೀಂ ನವಭಾನುರೂಪಾಮ್ ॥ ೨ ॥
		</p>
	</div>
	<div>
		<p>
			ಮೂಕೋಽಪಿ ಕಾವ್ಯಂ ಪ್ರಕರೋತಿ ಯಸ್ಯಾಃ<br />
			ಕಾರುಣ್ಯತಶ್ಚಿತ್ರಪದಾರ್ಥರಮ್ಯಮ್ ।<br />
			ಸಾ ಮೇ ಪ್ರಸೀದತ್ವಗರಾಜಕನ್ಯಾ<br />
			ಮಾನ್ಯಾ ಸುರಾಣಾಂ ಕವಿತಾವದಾನ್ಯಾ ॥ ೩ ॥
		</p>
	</div>
	<div>
		<p>
			ಕಂಬುಕಂಠಿ ಕರುಣಾಮೃತರಾಶೇ<br />
			ಶಂಖಧೃನ್ಮುಖಸುರಾಗ್ರ್ಯನಿಷೇವ್ಯೇ ।<br />
			ಅಂಬುದಪ್ರತಿಮಕೇಶಸಮೂಹೇ<br />
			ಶಂಬರಾರ್ಯಹಿತಕಾಮಿನಿ ಪಾಹಿ ॥ ೪ ॥
		</p>
	</div>
	<div>
		<p>
			ಯಶಃ ಪೂಗದಾತ್ರೀಂ ತಮಃಪಾರದಾತ್ರೀಂ<br />
			ರಹಃಪೂಜನೇಷ್ಟಾಂ ತಪಃಪೂರ್ಣಚಿತ್ತಾಮ್ ।<br />
			ಗಿರೀಂದ್ರಸ್ಯ ಪುತ್ರೀಂ ಜವಾತ್ಕಾಲಹಂತ್ರೀಂ<br />
			ನಮಸ್ಯಾಮಿ ಕಾರುಣ್ಯಪೂರ್ಣೇಕ್ಷಣಾಂ ತ್ವಾಮ್ ॥ ೫ ॥
		</p>
	</div>
	<div>
		<p>
			ವಿಧ್ಯಂಡಮಂಡಲವಿನಿರ್ಮಿತಿದಕ್ಷಲೀಲಾಂ<br />
			ವಿಧ್ವರ್ಭಕಪ್ರವಿಲಸನ್ಮಕುಟೈಕಲೋಲಾಮ್ ।<br />
			ಶುಭ್ರಾಭ್ರದುಗ್ಧಪರಿಹಾಸಸಮರ್ಥಚೇಲಾಂ<br />
			ಶುದ್ಧಾಂತರಂಗವಿದಿತಾಂ ಪ್ರಣತೋಽಸ್ಮಿ ಬಾಲಾಮ್ ॥ ೬ ॥
		</p>
	</div>
	<div>
		<p>
			ಮಾತರ್ಬಾಧಿರ್ಯಮೂಕೀಭವನಮುಖಮಹಾರೋಗಸಮ್ಪೀಡಿತಾಂಗಾ<br />
			ಭೂತಾವಿಷ್ಟಾಶ್ಚ ತತ್ತತ್ಪ್ರಶಮನಮಚಿರಾತ್ಕಾಂಕ್ಷಮಾಣಾಃ ಸುದೂರಾತ್ ।<br />
			ಆಗತ್ಯಾಶ್ವೇವ ತತ್ತತ್ಪ್ರಶಮನಪಟುತಾಂ ಮನ್ಯಮಾನಾ ಜನೇಽಸ್ಮಿನ್<br />
			ಯಾಚಂತೇ ಕಿಂ ಪ್ರಕುರ್ಯಾಂ ವದ ತುಹಿನಗಿರೀಶಾನಪುತ್ರೀಂದುಮೌಲೇ ॥ ೭ ॥
		</p>
	</div>
	<div>
		<p>
			ಭಕ್ತಾನಾಮತಿಶೀಘ್ರಮಿಷ್ಟಫಲದಾಂ ಸಕ್ತಾಂ ಗಿರೀಶೇ ಮುದಾ<br />
			ಮುಕ್ತಾಹಾರವಿಭೂಷಿತಸ್ತನಯುಗಾಂ ತ್ಯಕ್ತಾಭಿಲಾಷೈರ್ನುತಾಮ್ ।<br />
			ಶಕ್ತಾಂ ಕೌತುಕತಃ ಪ್ರಪಂಚಜನನೇ ರಕ್ತಾಂಬರಾಂ ಭಾವಯೇ<br />
			ಸಿಕ್ತಾಂ ಕುಂಭಿಕರಾಗ್ರಕುಂಭಸಲಿಲೈರ್ಯುಕ್ತಾಂ ಗಜಾಸ್ಯಾದಿಭಿಃ ॥ ೮ ॥
		</p>
	</div>
	<div>
		<p>
			ಕಲ್ಯಾಣಾನಿ ಕರೋತು ಕಾಪಿ ತರುಣೀ ಕಾಮಾರಿಸಂಮೋಹಿನೀ<br />
			ಕಲ್ಯಾಣಾಚಲಮಧ್ಯಶೃಂಗವಸತಿಃ ಕಲ್ಯಾ ಪ್ರಣಮ್ರಾವನೇ ।<br />
			ಪ್ರಾಲೇಯಾಚಲವರ್ಯಮಾತ್ಮಜನನಸ್ಯಾಧಾರಮಾತನ್ವತೀ<br />
			ನೈಜಾಂತಃಕರಣಾದ್ರ್ರತಾಂ ಪ್ರಣಮತಾಂ ಪ್ರಖ್ಯಾಪಯತ್ಯಾಶು ಯಾ ॥ ೯ ॥
		</p>
	</div>
</body>
</html>
