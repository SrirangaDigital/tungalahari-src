<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīkanyākumārīpañcaratnastutiḥ ॥</h2>
	<div>
		<p>
			kāntidhūtakanakākhilagarvāṁ<br />
			kāñcanāśmasamabuddhividhātrīm ।<br />
			kāṅkṣitārthalaghudānasamarthāṁ<br />
			kāñcanātra kalaye hṛdi kanyām ॥ 1 ॥
		</p>
	</div>
	<div>
		<p>
			mānyamaṅgajariporapi yatta-<br />
			cchūnyadehamatimukhyavikalpaiḥ ।<br />
			manyate jaḍajano hṛdi kurve<br />
			kanyakāmahamaghaughanivṛttyai ॥ 2 ॥
		</p>
	</div>
	<div>
		<p>
			vanyamūlaphalarakṣitadehai-<br />
			rjanyasaukhyavimukhairupaśāntaiḥ ।<br />
			kanyakāṁ dharapaterupasevyā-<br />
			manyaśūnyahṛdayaḥ praṇato'smi ॥ 3 ॥
		</p>
	</div>
	<div>
		<p>
			kumārīṁ ramāmukhyadevāṅganārcyāṁ<br />
			samādhipravīṇaiḥ samārādhyapādām ।<br />
			kṣamāgarvamātma kṣamāto'pidūraṁ<br />
			nayantīṁ śamādīnabhīpsannamasye ॥ 4 ॥
		</p>
	</div>
	<div>
		<p>
			kṣapānāthacūḍāṁ kṛpāvārirāśiṁ<br />
			vipāpeḍyapādāmapāraṁ bhavābdhim ।<br />
			svapādābjanamrāndrutaṁ tārayantīṁ<br />
			kumārīṁ bhaje kanyapūrvāmajasram ॥ 5 ॥
		</p>
	</div>
</body>
</html>
