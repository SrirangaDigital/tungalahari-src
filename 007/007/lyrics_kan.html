<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀಲಲಿತಾಂಬಾಪರಮೇಶ್ವರಸ್ತವಃ ॥</h2>
	<div>
		<p>
			ಕಲಯತು ಕಲ್ಯಾಣತತಿಂ ಕಮಲಾಸಖಪದ್ಮಯೋನಿಮುಖವಂದ್ಯಃ ।<br />
			ಕರಿಮುಖಷಣ್ಮುಖಯುಕ್ತಃ ಕಾಮೇಶಸ್ತ್ರಿಪುರಸುಂದರೀನಾಥಃ ॥ ೧ ॥
		</p>
	</div>
	<div>
		<p>
			ಏಕೈವಾಹಂ ಜಗತೀತ್ಯಾಯೋಧನಮಧ್ಯ ಅಬ್ರವೀದ್ಯಾದೌ ।<br />
			ಶುಂಭಂ ಪ್ರತಿ ಸಾ ಪಾಯಾದಾದ್ಯಾ ಶಕ್ತಿಃ ಕೃಪಾಪಯೋರಾಶಿಃ ॥ ೨ ॥
		</p>
	</div>
	<div>
		<p>
			ಈಷದಿತಿ ಮನ್ಯತೇ ಯತ್ಪದಭಕ್ತಃ ಶಂಭುವಿಷ್ಣುಮುಖಪದವೀಃ ।<br />
			ಸಾ ಮೇ ನಿಶ್ಚಲವಿರತಿಂ ದದ್ಯಾದ್ವಿಷಯೇಷು ವಿಷ ಇವಾತ್ಯಂತಮ್ ॥ ೩ ॥
		</p>
	</div>
	<div>
		<p>
			ಲಭತೇ ಪರಾತ್ಮವಿದ್ಯಾಂ ಸುದೃಢಾಮೇವಾಶು ಯತ್ಪದಾಸಕ್ತಃ ।<br />
			ತಾಂ ನೌಮಿ ಬೋಧರೂಪಾಮಾದ್ಯಾಂ ವಿದ್ಯಾಂ ಶಿವಾಜಮುಖಸೇವ್ಯಾಮ್ ॥ ೪ ॥
		</p>
	</div>
	<div>
		<p>
			ಹ್ರೀಮಾನ್ಭವೇತ್ಸುರೇಶಸ್ತದ್ಗುರುರಪಿ ಯತ್ಪದಾಬ್ಜಭಕ್ತಸ್ಯ ।<br />
			ಲಕ್ಷ್ಮೀಂ ಗಿರಂ ಚ ದೃಷ್ಟ್ವಾ ಸಾ ಮಾಮವ್ಯಾತ್ತಯೋಃ ಪ್ರದಾನೇನ ॥ ೫ ॥
		</p>
	</div>
	<div>
		<p>
			ಹಸತಿ ವಿಧುಂ ಹಾಸೇನ ಪ್ರವಾಲಮಪಿ ಪಂಚಶಾಖಮಾರ್ದವತಃ ।<br />
			ಅಧರೇಣ ಬಿಂಬಮವ್ಯಾತ್ ಸಾ ಮಾ ಸೋಮಾರ್ಧಮೂರ್ಧಪುಣ್ಯತತಿಃ ॥ ೬ ॥
		</p>
	</div>
	<div>
		<p>
			ಸಕಲಾಮ್ನಾಯಶಿರೋಭಿಸ್ತಾತ್ಪರ್ಯೇಣೈವ ಗೀಯತೇ ರೂಪಮ್ ।<br />
			ಯಸ್ಯಾಃ ಸಾವತು ಸತತಂ ಗಂಗಾಧರಪೂರ್ವಪುಣ್ಯಪರಿಪಾಟೀ ॥ ೭ ॥
		</p>
	</div>
	<div>
		<p>
			ಕಲಿಮಲನಿವಾರಣವ್ರತಕೃತದೀಕ್ಷಃ ಕಾಲಸರ್ವಗರ್ವಹರಃ ।<br />
			ಕರಣವಶೀಕರಣಪಟುಪ್ರಾಭವದಃ ಪಾತು ಪಾರ್ವತೀನಾಥಃ ॥ ೮ ॥
		</p>
	</div>
	<div>
		<p>
			ಹರತು ತಮೋ ಹಾರ್ದಂ ಮೇ ಹಾಲಾಹಲರಾಜಮಾನಗಲದೇಶಃ ।<br />
			ಹಂಸಮನುಪ್ರತಿಪಾದ್ಯಃ ಪರಮಹಂಸಾರಾಧ್ಯಪಾದಪಾಥೋಜಃ ॥ ೯ ॥
		</p>
	</div>
	<div>
		<p>
			ಲಲನಾಃ ಸುರೇಶ್ವರಾಣಾಂ ಯತ್ಪದಪಾಥೋಜಮರ್ಚಯಂತಿ ಮುದಾ।<br />
			ಸಾ ಮೇ ಮನಸಿ ವಿಹಾರಂ ರಚಯತು ರಾಕೇಂದುಗರ್ವಹರವದನಾ ॥ ೧೦ ॥
		</p>
	</div>
	<div>
		<p>
			ಹ್ರೀಮಂತಃ ಕಲಯತಿ ಯೋ ಮೂಲಂ ಮೂಲಂ ಸಮಸ್ತಲಕ್ಷ್ಮೀಣಾಮ್ ।<br />
			ತಂ ಚಕ್ರವರ್ತಿನೋಽಪಿ ಪ್ರಣಮಂತಿ ಚ ಯಾಂತಿ ತಸ್ಯ ಭೃತ್ಯತ್ವಮ್ ॥ ೧೧ ॥
		</p>
	</div>
	<div>
		<p>
			ಸದನಂ ಪ್ರಭವತಿ ವಾಚಾಂ ಯನ್ಮೂರ್ತಿಧ್ಯಾನತೋ ಹಿ ಮೂಕೋಽಪಿ ।<br />
			ಸರಸಾಂ ಸಾಲಂಕಾರಾಂ ಸಾ ಮೇ ವಾಚಂ ದದಾತು ಶಿವಮಹಿಷೀ ॥ ೧೨ ॥
		</p>
	</div>
	<div>
		<p>
			ಕರಕಲಿತಪಾಶಸೃಣಿಶರಶರಾಸನಃ ಕಾಮಧುಕ್ ಪ್ರಣಮ್ರಾಣಾಮ್ ।<br />
			ಕಾಮೇಶ್ವರೀಹೃದಂಬುಜಭಾನುಃ ಪಾಯಾದ್ಯುವಾ ಕೋಽಪಿ ॥ ೧೩ ॥
		</p>
	</div>
	<div>
		<p>
			ಲಬ್ಧ್ವಾ ಸ್ವಯಂ ಪುಮರ್ಥಾಂಶ್ಚತುರಃ ಕಿಂಚಾತ್ಮಭಕ್ತವರ್ಯೇಭ್ಯಃ ।<br />
			ದದ್ಯಾದ್ಯತ್ಪದಭಕ್ತಃ ಸಾ ಮಯಿ ಕರುಣಾಂ ಕರೋತು ಕಾಮೇಶೀ ॥ ೧೪ ॥
		</p>
	</div>
	<div>
		<p>
			ಹ್ರೀಂಕಾರಜಪಪರಾಣಾಂ ಜೀವನ್ಮುಕ್ತಿಂ ಚ ಭುಕ್ತಿಂ ಚ ।<br />
			ಯಾ ಪ್ರದದಾತ್ಯಚಿರಾತ್ತಾಂ ನೌಮಿ ಶ್ರೀಚಕ್ರರಾಜಕೃತವಸತಿಮ್ ॥ ೧೫ ॥
		</p>
	</div>
	<div>
		<p>
			ಶ್ರೀಮಾತೃಪದಪಯೋಜಾಸಕ್ತಸ್ವಾಂತೇನ ಕೇನಚಿದ್ಯತಿನಾ ।<br />
			ರಚಿತಾ ಸ್ತುತಿರಿಯಮವನೌ ಪಠತಾಂ ಭಕ್ತ್ಯಾ ದದಾತಿ ಶುಭಪಂಕ್ತಿಮ್ ॥ ೧೬ ॥
		</p>
	</div>
</body>
</html>
