<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīlalitāmbāparameśvarastavaḥ ॥</h2>
	<div>
		<p>
			kalayatu kalyāṇatatiṁ kamalāsakhapadmayonimukhavandyaḥ ।<br />
			karimukhaṣaṇmukhayuktaḥ kāmeśastripurasundarīnāthaḥ ॥ 1 ॥
		</p>
	</div>
	<div>
		<p>
			ekaivāhaṁ jagatītyāyodhanamadhya abravīdyādau ।<br />
			śumbhaṁ prati sā pāyādādyā śaktiḥ kṛpāpayorāśiḥ ॥ 2 ॥
		</p>
	</div>
	<div>
		<p>
			īṣaditi manyate yatpadabhaktaḥ śambhuviṣṇumukhapadavīḥ ।<br />
			sā me niścalaviratiṁ dadyādviṣayeṣu viṣa ivātyantam ॥ 3 ॥
		</p>
	</div>
	<div>
		<p>
			labhate parātmavidyāṁ sudṛḍhāmevāśu yatpadāsaktaḥ ।<br />
			tāṁ naumi bodharūpāmādyāṁ vidyāṁ śivājamukhasevyām ॥ 4 ॥
		</p>
	</div>
	<div>
		<p>
			hrīmānbhavetsureśastadgururapi yatpadābjabhaktasya ।<br />
			lakṣmīṁ giraṁ ca dṛṣṭvā sā māmavyāttayoḥ pradānena ॥ 5 ॥
		</p>
	</div>
	<div>
		<p>
			hasati vidhuṁ hāsena pravālamapi pañcaśākhamārdavataḥ ।<br />
			adhareṇa bimbamavyāt sā mā somārdhamūrdhapuṇyatatiḥ ॥ 6 ॥
		</p>
	</div>
	<div>
		<p>
			sakalāmnāyaśirobhistātparyeṇaiva gīyate rūpam ।<br />
			yasyāḥ sāvatu satataṁ gaṅgādharapūrvapuṇyaparipāṭī ॥ 7 ॥
		</p>
	</div>
	<div>
		<p>
			kalimalanivāraṇavratakṛtadīkṣaḥ kālasarvagarvaharaḥ ।<br />
			karaṇavaśīkaraṇapaṭuprābhavadaḥ pātu pārvatīnāthaḥ ॥ 8 ॥
		</p>
	</div>
	<div>
		<p>
			haratu tamo hārdaṁ me hālāhalarājamānagaladeśaḥ ।<br />
			haṁsamanupratipādyaḥ paramahaṁsārādhyapādapāthojaḥ ॥ 9 ॥
		</p>
	</div>
	<div>
		<p>
			lalanāḥ sureśvarāṇāṁ yatpadapāthojamarcayanti mudā।<br />
			sā me manasi vihāraṁ racayatu rākendugarvaharavadanā ॥ 10 ॥
		</p>
	</div>
	<div>
		<p>
			hrīmantaḥ kalayati yo mūlaṁ mūlaṁ samastalakṣmīṇām ।<br />
			taṁ cakravartino'pi praṇamanti ca yānti tasya bhṛtyatvam ॥ 11 ॥
		</p>
	</div>
	<div>
		<p>
			sadanaṁ prabhavati vācāṁ yanmūrtidhyānato hi mūko'pi ।<br />
			sarasāṁ sālaṅkārāṁ sā me vācaṁ dadātu śivamahiṣī ॥ 12 ॥
		</p>
	</div>
	<div>
		<p>
			karakalitapāśasṛṇiśaraśarāsanaḥ kāmadhuk praṇamrāṇām ।<br />
			kāmeśvarīhṛdambujabhānuḥ pāyādyuvā ko'pi ॥ 13 ॥
		</p>
	</div>
	<div>
		<p>
			labdhvā svayaṁ pumarthāṁścaturaḥ kiñcātmabhaktavaryebhyaḥ ।<br />
			dadyādyatpadabhaktaḥ sā mayi karuṇāṁ karotu kāmeśī ॥ 14 ॥
		</p>
	</div>
	<div>
		<p>
			hrīṅkārajapaparāṇāṁ jīvanmuktiṁ ca bhuktiṁ ca ।<br />
			yā pradadātyacirāttāṁ naumi śrīcakrarājakṛtavasatim ॥ 15 ॥
		</p>
	</div>
	<div>
		<p>
			śrīmātṛpadapayojāsaktasvāntena kenacidyatinā ।<br />
			racitā stutiriyamavanau paṭhatāṁ bhaktyā dadāti śubhapaṅktim ॥ 16 ॥
		</p>
	</div>
</body>
</html>
