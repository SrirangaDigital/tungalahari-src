<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrī gurucaraṇakusumāñjalī ॥</h2>
	<div>
		<p>
			atibhāratimativibhavān jitatīrthānāśritāghanirharaṇe ।<br />
			dharaṇerdeśikacaraṇān śaraṇaṁ karavāṇi bhāratītīrthān ॥
		</p>
	</div>
	<div>
		<p>
			samucitatamanāmānaḥ śrīcaraṇā bhānti bhāratītīrthāḥ ।<br />
			paramā guravo guravaḥ prīṇantyeteṣu pūjiteṣu param ॥
		</p>
	</div>
	<div>
		<p>
			ānande khalu varṣe jagatāmānandabṛndasandātrī ।<br />
			āśramacaryā turyā bhuvanācāryān samāśritā varyān ॥
		</p>
	</div>
	<div>
		<p>
			mandasmitābhirāmaṁ mandetarakānti bhūyasā tapasā ।<br />
			sadayāpāṅgaṁ deśikavadanaṁ dhyāyāmi bhūṣitaṁ bhūtyā ॥
		</p>
	</div>
	<div>
		<p>
			mañjulapadavinyāsaṁ manoharībhūtagūḍhaśāstrārtham ।<br />
			dharmapracāracaturaṁ śarmadamācāryabhāṣaṇaṁ jayati ॥
		</p>
	</div>
	<div>
		<p>
			rudrākṣabhūṣitāyatavakṣassthalaśobhicārukāṣāyam ।<br />
			doṣojjhitabhāṣācayaviduṣāṁ vapurastu śāntaye'mīṣām ॥
		</p>
	</div>
	<div>
		<p>
			taruṇāruṇasarasīruhacaraṇānāṁ deśikendracaraṇānām ।<br />
			kāmayate mama mānasamānatanṛpamauli pādapīṭhatvam ॥
		</p>
	</div>
	<div>
		<p>
			vaiduṣyaṁ rasikatvaṁ vāgmitvaṁ vistṛtaṁ vadānyatvam ।<br />
			prītirbhogaviraktissarvāṇyetāni bhāratīguruṣu ॥
		</p>
	</div>
	<div>
		<p>
			karadhṛtacinmudraṁ varajapamālaṁ haṁsasevitaṁ tejaḥ ।<br />
			brahmaṇi saktaṁ kiñcana mohatamo hantu bhāratīnāmnā ॥
		</p>
	</div>
	<div>
		<p>
			niṣkāsayitumanaṅgaṁ lakṣmītanayaṁ tamādyarasahetum ।<br />
			navamarasaikādhārān lakṣmītanayān gurūn bhaje sarvān ॥
		</p>
	</div>
	<div>
		<p>
			sumadhuravādyaninādaṁ sapulakabhaktaughaparivṛtaṁ teṣām ।<br />
			āsthānīṁ prati gamanaṁ smaraṇe smaraṇe dadāti me modam ॥
		</p>
	</div>
	<div>
		<p>
			hīrakirīṭān prāvṛtahaimakṣaumān gurūn vibhūṣāḍhyān ।<br />
			yāce hastālambanamālambitabhaktavaryapāṇitalān ॥
		</p>
	</div>
	<div>
		<p>
			vandijane stutimukhare vandāruṣvadhikṛteṣu puruṣeṣu ।<br />
			vādyacaye kalaninade vibhānti siṁhāsane gurūttaṁsāḥ ।<br />
			racitā bhuvanagurūṇāmucitā vasatissthaladvaye niyatā ।<br />
			śṛṅge mahīdharendre samakāṭhinye madantaraṅge ca ॥
		</p>
	</div>
</body>
</html>
