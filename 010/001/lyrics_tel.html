<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీ గురుచరణకుసుమాంజలీ ॥</h2>
	<div>
		<p>
			అతిభారతిమతివిభవాన్ జితతీర్థానాశ్రితాఘనిర్హరణే ।<br />
			ధరణేర్దేశికచరణాన్ శరణం కరవాణి భారతీతీర్థాన్ ॥
		</p>
	</div>
	<div>
		<p>
			సముచితతమనామానః శ్రీచరణా భాంతి భారతీతీర్థాః ।<br />
			పరమా గురవో గురవః ప్రీణంత్యేతేషు పూజితేషు పరమ్ ॥
		</p>
	</div>
	<div>
		<p>
			ఆనందే ఖలు వర్షే జగతామానందబృందసందాత్రీ ।<br />
			ఆశ్రమచర్యా తుర్యా భువనాచార్యాన్ సమాశ్రితా వర్యాన్ ॥
		</p>
	</div>
	<div>
		<p>
			మందస్మితాభిరామం మందేతరకాంతి భూయసా తపసా ।<br />
			సదయాపాంగం దేశికవదనం ధ్యాయామి భూషితం భూత్యా ॥
		</p>
	</div>
	<div>
		<p>
			మంజులపదవిన్యాసం మనోహరీభూతగూఢశాస్త్రార్థమ్ ।<br />
			ధర్మప్రచారచతురం శర్మదమాచార్యభాషణం జయతి ॥
		</p>
	</div>
	<div>
		<p>
			రుద్రాక్షభూషితాయతవక్షస్స్థలశోభిచారుకాషాయమ్ ।<br />
			దోషోజ్ఝితభాషాచయవిదుషాం వపురస్తు శాంతయేఽమీషామ్ ॥
		</p>
	</div>
	<div>
		<p>
			తరుణారుణసరసీరుహచరణానాం దేశికేంద్రచరణానామ్ ।<br />
			కామయతే మమ మానసమానతనృపమౌలి పాదపీఠత్వమ్ ॥
		</p>
	</div>
	<div>
		<p>
			వైదుష్యం రసికత్వం వాగ్మిత్వం విస్తృతం వదాన్యత్వమ్ ।<br />
			ప్రీతిర్భోగవిరక్తిస్సర్వాణ్యేతాని భారతీగురుషు ॥
		</p>
	</div>
	<div>
		<p>
			కరధృతచిన్ముద్రం వరజపమాలం హంససేవితం తేజః ।<br />
			బ్రహ్మణి సక్తం కించన మోహతమో హంతు భారతీనామ్నా ॥
		</p>
	</div>
	<div>
		<p>
			నిష్కాసయితుమనంగం లక్ష్మీతనయం తమాద్యరసహేతుమ్ ।<br />
			నవమరసైకాధారాన్ లక్ష్మీతనయాన్ గురూన్ భజే సర్వాన్ ॥
		</p>
	</div>
	<div>
		<p>
			సుమధురవాద్యనినాదం సపులకభక్తౌఘపరివృతం తేషామ్ ।<br />
			ఆస్థానీం ప్రతి గమనం స్మరణే స్మరణే దదాతి మే మోదమ్ ॥
		</p>
	</div>
	<div>
		<p>
			హీరకిరీటాన్ ప్రావృతహైమక్షౌమాన్ గురూన్ విభూషాఢ్యాన్ ।<br />
			యాచే హస్తాలంబనమాలంబితభక్తవర్యపాణితలాన్ ॥
		</p>
	</div>
	<div>
		<p>
			వందిజనే స్తుతిముఖరే వందారుష్వధికృతేషు పురుషేషు ।<br />
			వాద్యచయే కలనినదే విభాంతి సింహాసనే గురూత్తంసాః ।<br />
			రచితా భువనగురూణాముచితా వసతిస్స్థలద్వయే నియతా ।<br />
			శృంగే మహీధరేంద్రే సమకాఠిన్యే మదంతరంగే చ ॥
		</p>
	</div>
</body>
</html>
