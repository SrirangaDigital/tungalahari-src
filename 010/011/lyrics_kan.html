<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀ ಚಂದ್ರಮೌಲೀಶ್ವರ ಸ್ತುತಿಃ ॥</h2>
	<div>
		<p>
			ಯಸ್ಮಿಂಜಗತ್ಸರ್ವಮಿದಂ ವಿಭಾತಿ
			ಯಶ್ಚಾಪ್ಯನನ್ಯಃ ಸಕಲಪ್ರಪಂಚಾತ್ ।
			ತಿಲೇಷು ತೈಲೋಪಮಮಾಸ್ಥಿತಂ ತ್ವಾಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೧ ॥
		</p>
	</div>
	<div>
		<p>
			ಅಣೋರಣೀಯಾನ್ಮಹತೋ ಮಹೀಯಾ -
			ನಾತ್ಮಾ ಗುಹಾಯಾಂ ನಿಹಿತೋಽಸ್ಯ ಜಂತೋಃ ।
			ತ್ವಾಂ ಸರ್ವಭೂತಸ್ಥಿತಮಾತ್ಮರೂಪಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೨ ॥
		</p>
	</div>
	<div>
		<p>
			ಯಃ ಸರ್ವಸಾಕ್ಷೀ ತಮಸಃ ಪರಸ್ತಾ-
			ದ್ವಿಭಾತಿ ಸರ್ವಂ ಕಿಲ ಯಸ್ಯ ಭಾಸಾ ।
			ತ್ವಾಮಾಗಮಾಂತೈರಪಿ ದುರ್ನಿರೂಪಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೩ ॥
		</p>
	</div>
	<div>
		<p>
			ಪುಮಾನವಿಜ್ಞಾಯ ಶಿವಂ ಕದಾಚಿದ್
			ದುಃಖಸ್ಯ ನಾಂತಂ ಸಮುಪೈತಿ ಧೀರಃ ।
			ತ್ವಾಂ ಸಚ್ಚಿದಾನಂದಮಯಂ ಪ್ರಶಾಂತಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೪ ॥
		</p>
	</div>
	<div>
		<p>
			ಅಜಂ ಪುರಾಣಂ ಪುರುಷಂ ಮಹಾಂತ -
			ಮನಶ್ವರಂ ವಾಙ್ಮನಸಾತಿದೂರಮ್ ।
			ಜ್ಞಾನಾತ್ಮನಾಂ ಹೃದ್ಯವಭಾಸಮಾನಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೫ ॥
		</p>
	</div>
	<div>
		<p>
			ವದಂತ್ಯಮೀ ಯತ್ಪದಮೇವ ವೇದಾ
			ಜ್ಞಾತೇ ತು ಯಸ್ಮಿನ್ ಸಕಲಂ ವಿಬುದ್ಧಮ್ ।
			ತ್ವಾಂ ಪ್ರತ್ಯಗಾತ್ಮಾನಮಚಿಂತ್ಯಶಕ್ತಿಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೬ ॥
		</p>
	</div>
	<div>
		<p>
			ಯಂ ನಿರ್ವಿಕಲ್ಪೇನ ಸಮಾಧಿನೈವ
			ತಪಸ್ವಿನಶ್ಚೇತಸಿ ವೀತರಾಗಾಃ ।
			ಧ್ಯಾಯಂತಿ ತೇಜೋಮಯಮದ್ಭುತಂ ತ್ವಾಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೭ ॥
		</p>
	</div>
	<div>
		<p>
			ತ್ರಿಲೋಚನಂ ಚಂದ್ರಕಲಾವತಂಸಂ
			ಗಂಗಾತರಂಗೋಲ್ಲಸದುತ್ತಮಾಂಗಮ್ ।
			ಸ್ಮೇರಾಸ್ಯಮಿಷ್ಟಪ್ರದಮಷ್ಟಮೂರ್ತಿಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೮ ॥
		</p>
	</div>
	<div>
		<p>
			ಅಪಾರಸಚ್ಚಿತ್ಸುಖವಾರಿರಾಶಿ -
			ಮನಾದಿಮಧ್ಯಾಂತಮನಂತರೂಪಮ್ ।
			ತ್ರಿಲೋಚನಂ ನೀಲಗಲಂ ಪ್ರಶಾಂತಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೯ ॥
		</p>
	</div>
	<div>
		<p>
			ಕೈಲಾಸಶೈಲೇಂದ್ರಶಿರಸ್ತಟೇಷು
			ನಗೇಂದ್ರಪುತ್ರ್ಯಾ ಸಹ ಸಂವಸಂತಮ್ ।
			ವಿಭೂತಿರುದ್ರಾಕ್ಷವಿಭೂಷಿತಾಂಗಂ
			ಶ್ರೀಚಂದ್ರಮೌಲೀಶ್ವರಮಾಶ್ರಯಾಮಃ ॥ ೧೦ ॥
		</p>
	</div>
</body>
</html>
