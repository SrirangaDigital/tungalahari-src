<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీ చంద్రమౌలీశ్వర స్తుతిః ॥</h2>
	<div>
		<p>
			యస్మింజగత్సర్వమిదం విభాతి
			యశ్చాప్యనన్యః సకలప్రపంచాత్ ।
			తిలేషు తైలోపమమాస్థితం త్వాం
			శ్రీచంద్రమౌలీశ్వరమాశ్రయామః ॥ ౧ ॥
		</p>
	</div>
	<div>
		<p>
			అణోరణీయాన్మహతో మహీయా -
			నాత్మా గుహాయాం నిహితోఽస్య జంతోః ।
			త్వాం సర్వభూతస్థితమాత్మరూపం
			శ్రీచంద్రమౌలీశ్వరమాశ్రయామః ॥ ౨ ॥
		</p>
	</div>
	<div>
		<p>
			యః సర్వసాక్షీ తమసః పరస్తా-
			ద్విభాతి సర్వం కిల యస్య భాసా ।
			త్వామాగమాంతైరపి దుర్నిరూపం
			శ్రీచంద్రమౌలీశ్వరమాశ్రయామః ॥ ౩ ॥
		</p>
	</div>
	<div>
		<p>
			పుమానవిజ్ఞాయ శివం కదాచిద్
			దుఃఖస్య నాంతం సముపైతి ధీరః ।
			త్వాం సచ్చిదానందమయం ప్రశాంతం
			శ్రీచంద్రమౌలీశ్వరమాశ్రయామః ॥ ౪ ॥
		</p>
	</div>
	<div>
		<p>
			అజం పురాణం పురుషం మహాంత -
			మనశ్వరం వాఙ్మనసాతిదూరమ్ ।
			జ్ఞానాత్మనాం హృద్యవభాసమానం
			శ్రీచంద్రమౌలీశ్వరమాశ్రయామః ॥ ౫ ॥
		</p>
	</div>
	<div>
		<p>
			వదంత్యమీ యత్పదమేవ వేదా
			జ్ఞాతే తు యస్మిన్ సకలం విబుద్ధమ్ ।
			త్వాం ప్రత్యగాత్మానమచింత్యశక్తిం
			శ్రీచంద్రమౌలీశ్వరమాశ్రయామః ॥ ౬ ॥
		</p>
	</div>
	<div>
		<p>
			యం నిర్వికల్పేన సమాధినైవ
			తపస్వినశ్చేతసి వీతరాగాః ।
			ధ్యాయంతి తేజోమయమద్భుతం త్వాం
			శ్రీచంద్రమౌలీశ్వరమాశ్రయామః ॥ ౭ ॥
		</p>
	</div>
	<div>
		<p>
			త్రిలోచనం చంద్రకలావతంసం
			గంగాతరంగోల్లసదుత్తమాంగమ్ ।
			స్మేరాస్యమిష్టప్రదమష్టమూర్తిం
			శ్రీచంద్రమౌలీశ్వరమాశ్రయామః ॥ ౮ ॥
		</p>
	</div>
	<div>
		<p>
			అపారసచ్చిత్సుఖవారిరాశి -
			మనాదిమధ్యాంతమనంతరూపమ్ ।
			త్రిలోచనం నీలగలం ప్రశాంతం
			శ్రీచంద్రమౌలీశ్వరమాశ్రయామః ॥ ౯ ॥
		</p>
	</div>
	<div>
		<p>
			కైలాసశైలేంద్రశిరస్తటేషు
			నగేంద్రపుత్ర్యా సహ సంవసంతమ్ ।
			విభూతిరుద్రాక్షవిభూషితాంగం
			శ్రీచంద్రమౌలీశ్వరమాశ్రయామః ॥ ౧౦ ॥
		</p>
	</div>
</body>
</html>
