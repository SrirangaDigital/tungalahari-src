<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ sāmbāṣṭakam ॥</h2>
	<div>
		<p>
			santaḥ putrāḥ suhṛda uta vā satkaळtraṁ sugehaṁ<br />
			vittādhīśapratimavasumān bobhavītu prakāmam ।<br />
			āśāsvāstāmamṛtakiraṇaspardhikīrticchaṭā vā <br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 1 ॥
		</p>
	</div>
	<div>
		<p>
			vāde sarvānapi vijayatāṁ satsabhāyāṁ nṛpāgre <br />
			bhogān sarvānanubhavatu vā daivatairapyalabhyān ।<br />
			bhūmau nīre viyati carituṁ vartatāṁ yogaśaktiḥ <br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 2 ॥
		</p>
	</div>
	<div>
		<p>
			rūpaṁ vāstāṁ kusumaviśikhākharvagarvāpahāri<br />
			śauryaṁ vāstāmamarapatisaṁkṣobhadakṣaṁ nitāntam ।<br />
			pṛthvīpālapravaramakuṭāghaṭṭanaṁ syātpade vā<br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 3 ॥
		</p>
	</div>
	<div>
		<p>
			gehe santu pravarabhiṣajassarvarogāpanodāḥ<br />
			deśe deśe bahudhanayutā bandhavassantu kāmam ।<br />
			sarve lokā api vacanato dāsavatkarma kuryuḥ <br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 4 ॥
		</p>
	</div>
	<div>
		<p>
			adhyāstāṁ vā sumaṇikhacitaṁ divyapārīṇapīṭhaṁ<br />
			hastyaśvādyairapi parivṛto dvāradeśo'stu kāmam ।<br />
			bhūṣyantāṁ vābharaṇanivahairaṅgakānyardhaśūnyaiḥ <br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 5 ॥
		</p>
	</div>
	<div>
		<p>
			dhattāṁ mūrdhni pravaramaṇibhirjuṣṭadīvyatkirīṭaṁ<br />
			vastāṁ dehaṁ vividhavasanairhemasūtrāvabaddhaiḥ ।<br />
			āruhyāsau vicaratu bhuvaṁ tiryagāndolikāṁ vā<br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 6 ॥
		</p>
	</div>
	<div>
		<p>
			sarvāśāntaprakaṭitaravairvandibhiḥ stūyatāṁ vā<br />
			bherīḍhakkāpramukhabirudaṁ dikṣu dandhvanyatāṁ vā ।<br />
			pṛthvīṁ sarvāmavatu ripubhiḥ krāntapādāgrapīṭhaḥ <br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 7 ॥
		</p>
	</div>
	<div>
		<p>
			hṛdyāṁ padyāvalimapi karotvarthacitraṁ sukāvyaṁ <br />
			ṣaṭchāstreṣvapyamitadhiṣaṇo granthasandohakartā ।<br />
			sarveṣāṁ syādamitahṛdayānandado vāṅmukhairvā<br />
			sarvaṁ vyarthaṁ maraṇasamaye sāmba ekaḥ sahāyaḥ ॥ 8 ॥
		</p>
	</div>
</body>
</html>
