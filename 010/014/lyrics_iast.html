<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ dakṣiṇāmūrtistotram ॥</h2>
	<div>
		<p>
			talpotthāyamanalpagṛhabharamīśe kṣiptvā bharakalpe<br />
			śrutisañcoditakṛtikṛtyāṁ śivakṛtiriyamiti phalamanapekṣya ।<br />
			saṁśodhyāntaramitthaṁ sṛṣṭāvāsīnaṁ samamātmānaṁ<br />
			cetaścintaya deśikamādyamanādhāraṁ bhuvanādhāram ॥ 1 ॥
		</p>
	</div>
	<div>
		<p>
			vedāveditavijñānaṁ guruvācā cetasi niścitya<br />
			brahmātmaikyamavetya na kiñcana tasmātparataramavabudhya ।<br />
			brahmedaṁ hyaparokṣaṁ kṛtvā brahmībhāvamavāptuṁ re <br />
			cetaścintaya deśikamādyamanādhāraṁ bhuvanādhāram ॥ 2 ॥
		</p>
	</div>
	<div>
		<p>
			vāsālaṁkṛtavaṭamūlaṁ varaśārdūlājinakṛtacelaṁ <br />
			vyālodvalayitacūḍālaṁ karasaṅkalitākṣaguṭīmālam ।<br />
			dhyānāmīlitanayanaṁ bālamupāntasthitajaradṛṣijālaṁ<br />
			cetaścintaya deśikamādyamanādhāraṁ bhuvanādhāram ॥ 3 ॥
		</p>
	</div>
	<div>
		<p>
			dakṣiṇasakthau dhṛtavāmāṅghriṁ dakṣiṇaharidabhimukhasumukhaṁ<br />
			bhadrāsanajuṣamujvalavapuṣaṁ vṛṣaratanijajanakaluṣamuṣam<br />
			rudraṁ natajanamāyānidrānirasanapaṭutaracinmudraṁ<br />
			cetaścintaya deśikamādyamanādhāraṁ bhuvanādhāram ॥ 4 ॥
		</p>
	</div>
	<div>
		<p>
			ghoraṁ galagataviṣabhāraṁ samamātmopāsakanetāraṁ<br />
			dhīraṁ nirmamatākāraṁ samamabhimatabhuvanatrātāram ।<br />
			vairāgyāmbunidheḥ pāraṁ samamurarīkṛtajanamandāraṁ<br />
			cetaścintaya deśikamādyamanādhāraṁ bhuvanādhāram ॥ 5 ॥
		</p>
	</div>
	<div>
		<p>
			maunenaiva nayantaṁ naigamatattvārthān natamunitīrthān<br />
			naiścalyena ca jagatīcālanadakṣaṁ svāntarniyatākṣam ।<br />
			bālākṛtimativelaprajñamabodhaharaṁ nijabodhakaraṁ<br />
			cetaścintaya deśikamādyamanādhāraṁ bhuvanādhāram ॥ 6 ॥
		</p>
	</div>
	<div>
		<p>
			yanmaunaṁ khalu vāgvibhavā yadakiñcanatā dhananirbharatā <br />
			yasyaikatvaṁ khalu pariṣattvaṁ yadudāsaḥ praṇayodbhāsaḥ ।<br />
			yatsvadhyānaṁ jagadavadhānaṁ tamarūpaṁ sadasadrūpaṁ<br />
			cetaścintaya deśikamādyamanādhāraṁ bhuvanādhāram ॥ 7 ॥
		</p>
	</div>
	<div>
		<p>
			śāntaṁ saṁsṛtitāntāntaḥkaraṇāntevāsihṛdantaḥstha-<br />
			dhvāntāmayaśamacintāmaṇimakhilānandaṁ paramānandam ।<br />
			dāntaṁ kāntatanuṁ nigamāntanirantavanāntarviharantaṁ<br />
			cetaścintaya deśikamādyamanādhāraṁ bhuvanādhāram ॥ 8 ॥
		</p>
	</div>
</body>
</html>
