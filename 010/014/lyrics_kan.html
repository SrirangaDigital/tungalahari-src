<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ದಕ್ಷಿಣಾಮೂರ್ತಿಸ್ತೋತ್ರಮ್ ॥</h2>
	<div>
		<p>
			ತಲ್ಪೋತ್ಥಾಯಮನಲ್ಪಗೃಹಭರಮೀಶೇ ಕ್ಷಿಪ್ತ್ವಾ ಭರಕಲ್ಪೇ<br />
			ಶ್ರುತಿಸಂಚೋದಿತಕೃತಿಕೃತ್ಯಾಂ ಶಿವಕೃತಿರಿಯಮಿತಿ ಫಲಮನಪೇಕ್ಷ್ಯ ।<br />
			ಸಂಶೋಧ್ಯಾಂತರಮಿತ್ಥಂ ಸೃಷ್ಟಾವಾಸೀನಂ ಸಮಮಾತ್ಮಾನಂ<br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೧ ॥
		</p>
	</div>
	<div>
		<p>
			ವೇದಾವೇದಿತವಿಜ್ಞಾನಂ ಗುರುವಾಚಾ ಚೇತಸಿ ನಿಶ್ಚಿತ್ಯ<br />
			ಬ್ರಹ್ಮಾತ್ಮೈಕ್ಯಮವೇತ್ಯ ನ ಕಿಂಚನ ತಸ್ಮಾತ್ಪರತರಮವಬುಧ್ಯ ।<br />
			ಬ್ರಹ್ಮೇದಂ ಹ್ಯಪರೋಕ್ಷಂ ಕೃತ್ವಾ ಬ್ರಹ್ಮೀಭಾವಮವಾಪ್ತುಂ ರೇ <br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೨ ॥
		</p>
	</div>
	<div>
		<p>
			ವಾಸಾಲಂಕೃತವಟಮೂಲಂ ವರಶಾರ್ದೂಲಾಜಿನಕೃತಚೇಲಂ <br />
			ವ್ಯಾಲೋದ್ವಲಯಿತಚೂಡಾಲಂ ಕರಸಂಕಲಿತಾಕ್ಷಗುಟೀಮಾಲಮ್ ।<br />
			ಧ್ಯಾನಾಮೀಲಿತನಯನಂ ಬಾಲಮುಪಾಂತಸ್ಥಿತಜರದೃಷಿಜಾಲಂ<br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೩ ॥
		</p>
	</div>
	<div>
		<p>
			ದಕ್ಷಿಣಸಕ್ಥೌ ಧೃತವಾಮಾಂಘ್ರಿಂ ದಕ್ಷಿಣಹರಿದಭಿಮುಖಸುಮುಖಂ<br />
			ಭದ್ರಾಸನಜುಷಮುಜ್ವಲವಪುಷಂ ವೃಷರತನಿಜಜನಕಲುಷಮುಷಮ್<br />
			ರುದ್ರಂ ನತಜನಮಾಯಾನಿದ್ರಾನಿರಸನಪಟುತರಚಿನ್ಮುದ್ರಂ<br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೪ ॥
		</p>
	</div>
	<div>
		<p>
			ಘೋರಂ ಗಲಗತವಿಷಭಾರಂ ಸಮಮಾತ್ಮೋಪಾಸಕನೇತಾರಂ<br />
			ಧೀರಂ ನಿರ್ಮಮತಾಕಾರಂ ಸಮಮಭಿಮತಭುವನತ್ರಾತಾರಮ್ ।<br />
			ವೈರಾಗ್ಯಾಂಬುನಿಧೇಃ ಪಾರಂ ಸಮಮುರರೀಕೃತಜನಮಂದಾರಂ<br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೫ ॥
		</p>
	</div>
	<div>
		<p>
			ಮೌನೇನೈವ ನಯಂತಂ ನೈಗಮತತ್ತ್ವಾರ್ಥಾನ್ ನತಮುನಿತೀರ್ಥಾನ್<br />
			ನೈಶ್ಚಲ್ಯೇನ ಚ ಜಗತೀಚಾಲನದಕ್ಷಂ ಸ್ವಾಂತರ್ನಿಯತಾಕ್ಷಮ್ ।<br />
			ಬಾಲಾಕೃತಿಮತಿವೇಲಪ್ರಜ್ಞಮಬೋಧಹರಂ ನಿಜಬೋಧಕರಂ<br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೬ ॥
		</p>
	</div>
	<div>
		<p>
			ಯನ್ಮೌನಂ ಖಲು ವಾಗ್ವಿಭವಾ ಯದಕಿಂಚನತಾ ಧನನಿರ್ಭರತಾ <br />
			ಯಸ್ಯೈಕತ್ವಂ ಖಲು ಪರಿಷತ್ತ್ವಂ ಯದುದಾಸಃ ಪ್ರಣಯೋದ್ಭಾಸಃ ।<br />
			ಯತ್ಸ್ವಧ್ಯಾನಂ ಜಗದವಧಾನಂ ತಮರೂಪಂ ಸದಸದ್ರೂಪಂ<br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೭ ॥
		</p>
	</div>
	<div>
		<p>
			ಶಾಂತಂ ಸಂಸೃತಿತಾಂತಾಂತಃಕರಣಾಂತೇವಾಸಿಹೃದಂತಃಸ್ಥ-<br />
			ಧ್ವಾಂತಾಮಯಶಮಚಿಂತಾಮಣಿಮಖಿಲಾನಂದಂ ಪರಮಾನಂದಮ್ ।<br />
			ದಾಂತಂ ಕಾಂತತನುಂ ನಿಗಮಾಂತನಿರಂತವನಾಂತರ್ವಿಹರಂತಂ<br />
			ಚೇತಶ್ಚಿಂತಯ ದೇಶಿಕಮಾದ್ಯಮನಾಧಾರಂ ಭುವನಾಧಾರಮ್ ॥ ೮ ॥
		</p>
	</div>
</body>
</html>
