<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶಿವಶಂಕರಾಷ್ಟಕಮ್ ॥</h2>
	<div>
		<p>
			ಅತಿಭೀಷಣಕಟುಭಾಷಣಯಮಕಿಂಕರಪಟಲೀ-<br />
			ಕೃತತಾಡನಪರಿಪೀಡನಮರಣಾಗಮಸಮಯೇ ।<br />
			ಉಮಯಾ ಸಹ ಮಮ ಚೇತಸಿ ಯಮಶಾಸನ ನಿವಸನ್ <br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೧ ॥
		</p>
	</div>
	<div>
		<p>
			ಅಸದಿಂದ್ರಿಯವಿಷಯೋದಯಸುಖಸಾತ್ಕೃತಸುಕೃತೇಃ<br />
			ಪರದೂಷಣಪರಿಮೋಕ್ಷಣಕೃತಪಾತಕವಿಕೃತೇಃ ।<br />
			ಶಮನಾನನ ಭವಕಾನನನಿರತೇರ್ಭವ ಶರಣಂ <br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೨ ॥
		</p>
	</div>
	<div>
		<p>
			ವಿಷಯಾಭಿಧಬಡಿಶಾಯುಧಪಿಶಿತಾಯಿತಸುಖತೋ <br />
			ಮಕರಾಯಿತಮತಿಸಂತತಿಕೃತಸಾಹಸವಿಪದಮ್ ।<br />
			ಪರಮಾಲಯ ಪರಿಪಾಲಯ ಪರಿತಾಪಿತಮನಿಶಂ <br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೩ ॥
		</p>
	</div>
	<div>
		<p>
			ದಯಿತಾ ಮಮ ದುಹಿತಾ ಮಮ ಜನನೀ ಮಮ ಜನಕೋ<br />
			ಮಮ ಕಲ್ಪಿತಮತಿಸಂತತಿಮರುಭೂಮಿಷು ನಿರತಮ್ ।<br />
			ಗಿರಿಜಾಸಖ ಜನಿತಾಸುಖವಸತಿಂ ಕುರು ಸುಖಿನಂ<br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೪ ॥
		</p>
	</div>
	<div>
		<p>
			ಜನಿನಾಶನ ಮೃತಿಮೋಚನ ಶಿವಪೂಜನನಿರತೇಃ<br />
			ಅಭಿತೋ ದಶಮಿದಮೀದೃಶಮಹಮಾವಹ ಇತಿ ಹಾ ।<br />
			ಗಜಕಚ್ಛಪ ಜನಿತಶ್ರಮ ವಿಮಲೀಕುರು ಸುಮತಿಂ<br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೫ ॥
		</p>
	</div>
	<div>
		<p>
			ತ್ವಯಿ ತಿಷ್ಠತಿ ಸಕಲಸ್ಥಿತಿಕರುಣಾತ್ಮನಿ ಹೃದಯೇ <br />
			ವಸುಮಾರ್ಗಣಕೃಪಣೇಕ್ಷಣಮನಸಾ ಶಿವವಿಮುಖಮ್ ।<br />
			ಅಕೃತಾಹ್ನಿಕಮಸುಪೋಷಕಮವತಾದ್ಗಿರಿಸುತಯಾ<br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೬ ॥
		</p>
	</div>
	<div>
		<p>
			ಪಿತರಾವಿತಿ ಸುಖದಾವಿತಿ ಶಿಶುನಾ ಕೃತಹೃದಯೌ <br />
			ಶಿವಯಾ ಸಹ ಭಯಕೇ ಹೃದಿ ಜನಿತಂ ತವ ಸುಕೃತಮ್ ।<br />
			ಇತಿ ಮೇ ಶಿವ ಹೃದಯಂ ಭವ ಭವತಾತ್ತವ ದಯಯಾ <br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೭ ॥
		</p>
	</div>
	<div>
		<p>
			ಶರಣಾಗತಭರಣಾಶ್ರಿತಕರುಣಾಮೃತಜಲಧೇ<br />
			ಶರಣಂ ತವ ಚರಣೌ ಶಿವ ಮಮ ಸಂಸೃತಿವಸತೇಃ ।<br />
			ಪರಚಿನ್ಮಯ ಜಗದಾಮಯಭಿಷಜೇ ನತಿರವತಾತ್<br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೮ ॥
		</p>
	</div>
	<div>
		<p>
			ವಿವಿಧಾಧಿಭಿರತಿಭೀತಿಭಿರಕೃತಾಧಿಕಸುಕೃತಂ<br />
			ಶತಕೋಟಿಷು ನರಕಾದಿಷು ಹತಪಾತಕವಿವಶಮ್ ।<br />
			ಮೃಡ ಮಾಮವ ಸುಕೃತೀಭವ ಶಿವಯಾ ಸಹ ಕೃಪಯಾ <br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೯ ॥
		</p>
	</div>
	<div>
		<p>
			ಕಲಿನಾಶನ ಗರಲಾಶನ ಕಮಲಾಸನವಿನುತ<br />
			ಕಮಲಾಪತಿನಯನಾರ್ಚಿತ ಕರುಣಾಕೃತಿಚರಣ ।<br />
			ಕರುಣಾಕರ ಮುನಿಸೇವಿತ ಭವಸಾಗರಹರಣ<br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೧೦ ॥
		</p>
	</div>
	<div>
		<p>
			ವಿಜಿತೇಂದ್ರಿಯ ವಿಬುಧಾರ್ಚಿತ ವಿಮಲಾಂಬುಜಚರಣ<br />
			ಭವನಾಶನ ಭಯನಾಶನ ಭಜಿತಾಂಕಿತಹೃದಯ ।<br />
			ಫಣಿಭೂಷಣ ಮುನಿವೇಷಣ ಮದನಾಂತಕ ಶರಣಂ<br />
			ಶಿವಶಂಕರ ಶಿವಶಂಕರ ಹರ ಮೇ ಹರ ದುರಿತಮ್ ॥ ೧೧ ॥
		</p>
	</div>
	<div>
		<p>
			ತ್ರಿಪುರಾಂತಕ ತ್ರಿದಶೇಶ್ವರ ತ್ರಿಗುಣಾತ್ಮಕ ಶಂಭೋ
			ವೃಷವಾಹನ ವಿಷದೂಷಣ ಪತಿತೋದ್ಧರ ಶರಣಮ್ ।
			ಕನಕಾಸನ ಕನಕಾಂಬರ ಕಲಿನಾಶನ ಶರಣಂ
			ಶರಣಂ ತವ ಚರಣೌ ಶಿವಶರಣಂ ಭವ ಕರಣಮ್ ॥ ೧೨ ॥
		</p>
	</div>
</body>
</html>
