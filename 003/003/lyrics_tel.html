<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీశంకరాచార్యస్తవః ॥</h2>
	<div>
		<p>
			ముదా కరేణ పుస్తకం దధానమీశరూపిణం<br />
			తథాఽపరేణ ముద్రికాం నమత్తమోవినాశినీమ్ ।<br />
			కుసుంభవాససావృతం విభూతిభాసిఫాలకం<br />
			నతాఽఘనాశనే రతం నమామి శంకరం గురుమ్ ॥ ౧ ॥
		</p>
	</div>
	<div>
		<p>
			పరాశరాత్మజప్రియం పవిత్రితక్షమాతలం<br />
			పురాణసారవేదినం సనందనాదిసేవితమ్ ।<br />
			ప్రసన్నవక్త్రపంకజం ప్రపన్నలోకరక్షకమ్ <br />
			ప్రకాశితాద్వితీయతత్త్వమాశ్రయామి దేశికమ్ ॥ ౨ ॥
		</p>
	</div>
	<div>
		<p>
			సుధాంశుశేఖరార్చకం సుధీంద్రసేవ్యపాదుకం<br />
			సుతాదిమోహనాశకం సుశాంతిదాంతిదాయకమ్ ।<br />
			సమస్తవేదపారగం సహస్రసూర్యభాసురం<br />
			సమాహితాఖిలేంద్రియం సదా భజామి శంకరమ్ ॥ ౩ ॥
		</p>
	</div>
	<div>
		<p>
			యమీంద్రచక్రవర్తినం యమాదియోగవేదినం<br />
			యథార్థతత్త్వబోధకం యమాంతకాత్మజార్చకమ్ <br />
			యమేవ ముక్తికాంక్షయా సమాశ్రయంతి సజ్జనాః<br />
			నమామ్యహం సదా గురుం తమేవ శంకరాభిధమ్ ॥ ౪ ॥
		</p>
	</div>
	<div>
		<p>
			స్వబాల్య ఏవ నిర్భరం య ఆత్మనో దయాలుతాం <br />
			దరిద్రవిప్రమందిరే సువర్ణవృష్టిమానయన్ ।<br />
			ప్రదర్శ్య విస్మయాంబుధౌ న్యమజ్జయత్ సమాంజనాన్<br />
			స ఏవ శంకరస్సదా జగద్గురుర్గతిర్మమ ॥ ౫ ॥
		</p>
	</div>
	<div>
		<p>
			యదీయపుణ్యజన్మనా ప్రసిద్ధిమాప కాలటీ<br />
			యదీయశిష్యతాం వ్రజన్ స తోటకోఽపి పప్రథే ।<br />
			య ఏవ సర్వదేహినాం విముక్తిమార్గదర్శకః <br />
			నరాకృతిం సదాశివం తమాశ్రయామి సద్గురుమ్ ॥ ౬ ॥
		</p>
	</div>
	<div>
		<p>
			సనాతనస్య వర్త్మనః సదైవ పాలనాయ యః<br />
			చతుర్దిశాసు సన్మఠాన్ చకార లోకవిశ్రుతాన్ ।<br />
			విభాండకాత్మజాశ్రమాదిసుస్థలేషు పావనాన్ <br />
			తమేవ లోకశంకరం నమామి శంకరం గురుమ్ ॥ ౭ ॥
		</p>
	</div>
	<div>
		<p>
			యదీయహస్తవారిజాతసుప్రతిష్టితా సతీ<br />
			ప్రసిద్ధశ్రృంగభూధరే సదా ప్రశాంతిభాసురే ।<br />
			స్వభక్తపాలనవ్రతా విరాజతే హి శారదా <br />
			స శంకరః కృపానిధిః కరోతు మామనేనసమ్ ॥ ౮ ॥
		</p>
	</div>
	<div>
		<p>
			ఇమం స్తవం జగద్గురోర్గుణానువర్ణనాత్మకం<br />
			సమాదరేణ యః పఠేదనన్యభక్తిసంయుతః ।<br />
			సమాప్నుయాత్ సమీహితం మనోరథం నరోఽచిరాత్ <br />
			దయానిధేస్స శంకరస్య సద్గురోః ప్రసాదతః ॥ ౯ ॥
		</p>
	</div>
</body>
</html>
