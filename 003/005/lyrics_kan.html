<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀಚಂದ್ರಮೌಲೀಶ್ವರ ವರ್ಣಮಾಲಾ ಸ್ತುತಿಃ ॥</h2>
	<div>
		<p>
			ಶ್ರೀಶಾತ್ಮಭೂಮುಖ್ಯಸುರಾರ್ಚಿತಾಂಘ್ರಿಂ ಶ್ರೀಕಂಠಶರ್ವಾದಿಪದಾಭಿಧೇಯಮ್ ।<br />
			ಶ್ರೀಶಂಕರಾಚಾರ್ಯಹೃದಬ್ಜವಾಸಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೧ ॥
		</p>
	</div>
	<div>
		<p>
			ಚಂಡಾಂಶುಶೀತಾಂಶುಕೃಶಾನುನೇತ್ರಂ ಚಂಡೀಶಮುಖ್ಯಪ್ರಮಥೇಡ್ಯಪಾದಮ್ ।<br />
			ಷಡಾಸ್ಯನಾಗಾಸ್ಯಸುಶೋಭಿಪಾರ್ಶ್ವಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೨ ॥
		</p>
	</div>
	<div>
		<p>
			ದ್ರವ್ಯಾದಿಸೃಷ್ಟಿಸ್ಥಿತಿನಾಶಹೇತುಂ ರವ್ಯಾದಿತೇಜಾಂಸ್ಯಪಿ ಭಾಸಯಂತಮ್ ।<br />
			ಪವ್ಯಾಯುಧಾದಿಸ್ತುತವೈಭವಂ ತಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೩ ॥
		</p>
	</div>
	<div>
		<p>
			ಮೌಲಿಸ್ಪುರಜ್ಜಹ್ನುಸುತಾಸಿತಾಂಶುಂ ವ್ಯಾಲೇಶಸಂವೇಷ್ಟಿತಪಾಣಿಪಾದಮ್ ।<br />
			ಶೂಲಾದಿನಾನಾಯುಧಶೋಭಮಾನಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೪ ॥
		</p>
	</div>
	<div>
		<p>
			ಲೀಲಾವಿನಿರ್ಧೂತಕೃತಾಂತದರ್ಪಂ ಶೈಲಾತ್ಮಜಾಸಂಶ್ರಿತವಾಮಭಾಗಮ್ ।<br />
			ಶೂಲಾಗ್ರನಿರ್ಭಿನ್ನಸುರಾರಿಸಂಘಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೫ ॥
		</p>
	</div>
	<div>
		<p>
			ಶತೈಃ ಶ್ರುತೀನಾಂ ಪರಿಗೀಯಮಾನಂ ಯತೈರ್ಮುನೀಂದ್ರೈಃ ಪರಿಸೇವ್ಯಮಾನಮ್ ।<br />
			ನತೈಃ ಸುರೇಂದ್ರೈರಭಿಪೂಜ್ಯಮಾನಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೬ ॥
		</p>
	</div>
	<div>
		<p>
			ಮತ್ತೇಭಕೃತ್ಯಾ ಪರಿಶೋಭಿತಾಂಗಂ ಚಿತ್ತೇ ಯತೀನಾಂ ಸತತಂ ವಸಂತಮ್ ।<br />
			ವಿತ್ತೇಶಮುಖ್ಯೈಃ ಪರಿವೇಷ್ಟಿತಂ ತಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೭ ॥
		</p>
	</div>
	<div>
		<p>
			ಹಂಸೋತ್ತಮೈಃ ಚೇತಸಿ ಚಿಂತ್ಯಮಾನಂ ಸಂಸಾರಪಾಥೋನಿಧಿಕರ್ಣಧಾರಮ್ ।<br />
			ತಂ ಸಾಮಗಾನಪ್ರಿಯಮಷ್ಟಮೂರ್ತಿಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೮ ॥
		</p>
	</div>
	<div>
		<p>
			ನತಾಘಹಂ ನಿತ್ಯಚಿದೇಕರೂಪಂ ಸತಾಂ ಗತಿಂ ಸತ್ಯಸುಖಸ್ವರೂಪಮ್ ।<br />
			ಹತಾಂಧಕಂ ಹೃದ್ಯಪರಾಕ್ರಮಂ ತಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೯ ॥
		</p>
	</div>
	<div>
		<p>
			ಮಾಯಾಗಿಗಂ ವೀತಭಯಂ ವಿನಿದ್ರಂ ಮೋಹಾಂತಕಂ ಮೃತ್ಯುಹರಂ ಮಹೇಶಮ್ ।<br />
			ಫಾಲಾನಲಂ ನೀಲಗಲಂ ಕೃಪಾಲುಂ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೧೦ ॥
		</p>
	</div>
	<div>
		<p>
			ಮಿತ್ರಂ ಹಿ ಯಸ್ಯಾಖಿಲಶೇವಧೀಶಃ ಪುತ್ರಶ್ಚ ವಿಘ್ನೌಘವಿಭೇದದಕ್ಷಃ ।<br />
			ಪಾತ್ರಂ ಕೃಪಾಯಾಶ್ಚ ಸಮಸ್ತಲೋಕಃ ಶ್ರೀಚಂದ್ರಮೌಲೀಶಮಹಂ ನಮಾಮಿ ॥ ೧೧ ॥
		</p>
	</div>
</body>
</html>
