<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీచంద్రమౌలీశ్వర వర్ణమాలా స్తుతిః ॥</h2>
	<div>
		<p>
			శ్రీశాత్మభూముఖ్యసురార్చితాంఘ్రిం శ్రీకంఠశర్వాదిపదాభిధేయమ్ ।<br />
			శ్రీశంకరాచార్యహృదబ్జవాసం శ్రీచంద్రమౌలీశమహం నమామి ॥ ౧ ॥
		</p>
	</div>
	<div>
		<p>
			చండాంశుశీతాంశుకృశానునేత్రం చండీశముఖ్యప్రమథేడ్యపాదమ్ ।<br />
			షడాస్యనాగాస్యసుశోభిపార్శ్వం శ్రీచంద్రమౌలీశమహం నమామి ॥ ౨ ॥
		</p>
	</div>
	<div>
		<p>
			ద్రవ్యాదిసృష్టిస్థితినాశహేతుం రవ్యాదితేజాంస్యపి భాసయంతమ్ ।<br />
			పవ్యాయుధాదిస్తుతవైభవం తం శ్రీచంద్రమౌలీశమహం నమామి ॥ ౩ ॥
		</p>
	</div>
	<div>
		<p>
			మౌలిస్పురజ్జహ్నుసుతాసితాంశుం వ్యాలేశసంవేష్టితపాణిపాదమ్ ।<br />
			శూలాదినానాయుధశోభమానం శ్రీచంద్రమౌలీశమహం నమామి ॥ ౪ ॥
		</p>
	</div>
	<div>
		<p>
			లీలావినిర్ధూతకృతాంతదర్పం శైలాత్మజాసంశ్రితవామభాగమ్ ।<br />
			శూలాగ్రనిర్భిన్నసురారిసంఘం శ్రీచంద్రమౌలీశమహం నమామి ॥ ౫ ॥
		</p>
	</div>
	<div>
		<p>
			శతైః శ్రుతీనాం పరిగీయమానం యతైర్మునీంద్రైః పరిసేవ్యమానమ్ ।<br />
			నతైః సురేంద్రైరభిపూజ్యమానం శ్రీచంద్రమౌలీశమహం నమామి ॥ ౬ ॥
		</p>
	</div>
	<div>
		<p>
			మత్తేభకృత్యా పరిశోభితాంగం చిత్తే యతీనాం సతతం వసంతమ్ ।<br />
			విత్తేశముఖ్యైః పరివేష్టితం తం శ్రీచంద్రమౌలీశమహం నమామి ॥ ౭ ॥
		</p>
	</div>
	<div>
		<p>
			హంసోత్తమైః చేతసి చింత్యమానం సంసారపాథోనిధికర్ణధారమ్ ।<br />
			తం సామగానప్రియమష్టమూర్తిం శ్రీచంద్రమౌలీశమహం నమామి ॥ ౮ ॥
		</p>
	</div>
	<div>
		<p>
			నతాఘహం నిత్యచిదేకరూపం సతాం గతిం సత్యసుఖస్వరూపమ్ ।<br />
			హతాంధకం హృద్యపరాక్రమం తం శ్రీచంద్రమౌలీశమహం నమామి ॥ ౯ ॥
		</p>
	</div>
	<div>
		<p>
			మాయాగిగం వీతభయం వినిద్రం మోహాంతకం మృత్యుహరం మహేశమ్ ।<br />
			ఫాలానలం నీలగలం కృపాలుం శ్రీచంద్రమౌలీశమహం నమామి ॥ ౧౦ ॥
		</p>
	</div>
	<div>
		<p>
			మిత్రం హి యస్యాఖిలశేవధీశః పుత్రశ్చ విఘ్నౌఘవిభేదదక్షః ।<br />
			పాత్రం కృపాయాశ్చ సమస్తలోకః శ్రీచంద్రమౌలీశమహం నమామి ॥ ౧౧ ॥
		</p>
	</div>
</body>
</html>
