<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīcandramaulīśvara varṇamālā stutiḥ ॥</h2>
	<div>
		<p>
			śrīśātmabhūmukhyasurārcitāṁghriṁ śrīkaṇṭhaśarvādipadābhidheyam ।<br />
			śrīśaṅkarācāryahṛdabjavāsaṁ śrīcandramaulīśamahaṁ namāmi ॥ 1 ॥
		</p>
	</div>
	<div>
		<p>
			caṇḍāṁśuśītāṁśukṛśānunetraṁ caṇḍīśamukhyapramatheḍyapādam ।<br />
			ṣaḍāsyanāgāsyasuśobhipārśvaṁ śrīcandramaulīśamahaṁ namāmi ॥ 2 ॥
		</p>
	</div>
	<div>
		<p>
			dravyādisṛṣṭisthitināśahetuṁ ravyāditejāṁsyapi bhāsayantam ।<br />
			pavyāyudhādistutavaibhavaṁ taṁ śrīcandramaulīśamahaṁ namāmi ॥ 3 ॥
		</p>
	</div>
	<div>
		<p>
			maulispurajjahnusutāsitāṁśuṁ vyāleśasaṁveṣṭitapāṇipādam ।<br />
			śūlādinānāyudhaśobhamānaṁ śrīcandramaulīśamahaṁ namāmi ॥ 4 ॥
		</p>
	</div>
	<div>
		<p>
			līlāvinirdhūtakṛtāntadarpaṁ śailātmajāsaṁśritavāmabhāgam ।<br />
			śūlāgranirbhinnasurārisaṁghaṁ śrīcandramaulīśamahaṁ namāmi ॥ 5 ॥
		</p>
	</div>
	<div>
		<p>
			śataiḥ śrutīnāṁ parigīyamānaṁ yatairmunīndraiḥ parisevyamānam ।<br />
			nataiḥ surendrairabhipūjyamānaṁ śrīcandramaulīśamahaṁ namāmi ॥ 6 ॥
		</p>
	</div>
	<div>
		<p>
			mattebhakṛtyā pariśobhitāṅgaṁ citte yatīnāṁ satataṁ vasantam ।<br />
			vitteśamukhyaiḥ pariveṣṭitaṁ taṁ śrīcandramaulīśamahaṁ namāmi ॥ 7 ॥
		</p>
	</div>
	<div>
		<p>
			haṁsottamaiḥ cetasi cintyamānaṁ saṁsārapāthonidhikarṇadhāram ।<br />
			taṁ sāmagānapriyamaṣṭamūrtiṁ śrīcandramaulīśamahaṁ namāmi ॥ 8 ॥
		</p>
	</div>
	<div>
		<p>
			natāghahaṁ nityacidekarūpaṁ satāṁ gatiṁ satyasukhasvarūpam ।<br />
			hatāndhakaṁ hṛdyaparākramaṁ taṁ śrīcandramaulīśamahaṁ namāmi ॥ 9 ॥
		</p>
	</div>
	<div>
		<p>
			māyāgigaṁ vītabhayaṁ vinidraṁ mohāntakaṁ mṛtyuharaṁ maheśam ।<br />
			phālānalaṁ nīlagalaṁ kṛpāluṁ śrīcandramaulīśamahaṁ namāmi ॥ 10 ॥
		</p>
	</div>
	<div>
		<p>
			mitraṁ hi yasyākhilaśevadhīśaḥ putraśca vighnaughavibhedadakṣaḥ ।<br />
			pātraṁ kṛpāyāśca samastalokaḥ śrīcandramaulīśamahaṁ namāmi ॥ 11 ॥
		</p>
	</div>
</body>
</html>
