<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ pādāvalambanastutiḥ ॥</h2>
	<div>
		<p>
			sthite'nukampāmakarandapūrṇe<br />
			jagadguroḥ pādasahasrapatre ।<br />
			kimanyato dhāvasi cittabhṛṅga<br />
			prayāhi tatraiva ramasva nityam ॥
		</p>
	</div>
	<div>
		<p>
			yogivaryayamirājanatāṅghre <br />
			bhogirājanavanīyacaritra ।<br />
			rāgibhinnamanujāpyapadābja <br />
			deśikendra mama dehyavalambam ॥ 2 ॥
		</p>
	</div>
	<div>
		<p>
			yadvaco madhurimāpajitemaṁ<br />
			lokameva visasarja sudhā'pi ।<br />
			pādapadmanatamuktida sa tvaṁ <br />
			dehi deśika mamāṅ‍ghryavalambam ॥ 3 ॥
		</p>
	</div>
	<div>
		<p>
			dātṛbhāvamavagamya mahāntaṁ <br />
			karṇa āpa janakarṇapathaṁ te ।<br />
			dāritākhiladaridrajanārte<br />
			dehi deśika mamāṅ‍ghryavalambam ॥ 4 ॥
		</p>
	</div>
	<div>
		<p>
			śāntidāntiviratīrapavarga-<br />
			prāpikāḥ sudṛḍhamāśu vitīrya ।<br />
			janmamṛtyubhayarogayutasya <br />
			dehi deśika mamāṅ‍ghryavalambam ॥ 5 ॥
		</p>
	</div>
	<div>
		<p>
			darśanātkila duradhvagamartyāḥ<br />
			yasya jātu bahavaḥ kṛtakṛtyāḥ ।<br />
			sūktitastu kimu vācyamayaṁ tvaṁ <br />
			dehi deśika mamāṅ‍ghryavalambam ॥ 6 ॥
		</p>
	</div>
	<div>
		<p>
			bhasmadānaparipūritanamrā-<br />
			kaṅkṣitārtha paramātmavidagrya ।<br />
			vismayāvahaturīyakayātra<br />
			dehi deśika mamāṅ‍ghryavalambam ॥ 7 ॥
		</p>
	</div>
	<div>
		<p>
			īhitaṁ vitara saccitisaṁjña<br />
			mohitasya jagadīśvaraśaktyā ।<br />
			ko hitaṁ mama tanoti vinā tvāṁ <br />
			dehi deśika mamāṅ‍ghryavalambam ॥ 8 ॥
		</p>
	</div>
	<div>
		<p>
			śaṁkarāryakṛtasarvanibandha-<br />
			proktipāṭavamatīva vitīrya ।<br />
			aśrute'pi paribhāṣaṇadākṣyaṁ<br />
			dehi deśika mamāṅ‍ghryavalambam ॥ 9 ॥
		</p>
	</div>
	<div>
		<p>
			vyāsajaiminikaṇādapadākṣaiḥ<br />
			pāṇiniprabhṛtibhirmunivaryaiḥ ।<br />
			proktaśāstraparipakvamanīṣāṁ<br />
			dehi deśika mamāṅ‍ghryavalambam ॥ 10 ॥
		</p>
	</div>
	<div>
		<p>
			māramattagajacaṇḍamṛgendra<br />
			dārabandhumamatāgakuṭhāra ।<br />
			tārayāśu bhavavārinidhermāṁ<br />
			dehi deśika mamāṅ‍ghryavalambam ॥ 11 ॥
		</p>
	</div>
	<div>
		<p>
			pādadhūli paripāvitaloka<br />
			bhedavādavanadāvakṛśāno ।<br />
			modamāna paramātmani nityaṁ <br />
			dehi deśika mamāṅ‍ghryavalambam ॥ 12 ॥
		</p>
	</div>
	<div>
		<p>
			brāhmaṇatvamatidurlabhamāptaṁ <br />
			hyāśramaśca samavāpi turīyaḥ ।<br />
			nāsti rāgarahitatvamapīṣa-<br />
			ddehi deśika mamāṅ‍ghryavalambam ॥ 13 ॥
		</p>
	</div>
</body>
</html>
