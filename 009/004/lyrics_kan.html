<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಶ್ರೀಮದಾಚಾರ್ಯೇಂದ್ರಸ್ತವಮ್ ॥</h2>
	<div>
		<p>
			ದೃಷ್ಟ್ವಾ ವಾಚಿ ಸರಸ್ವತೀಂ ನಯನಯೋರಂತೇ ಚ ಲಕ್ಷ್ಮೀಂ ತಥಾ<br />
			ಚಿತ್ತೇ ವೀಕ್ಷ್ಯ ಸಮಸ್ತಭೂತಕರುಣಾಂ ಕಾಯೇ ಚ ಹೇಮಪ್ರಭಾಮ್ ।<br />
			ನೋ ಯುಕ್ತಂ ಬಹುಭಾಮಿನೀಸಮುದಯೇ ವಾಸಾಯ ಮತ್ತ್ವೇತಿ ತೇ <br />
			ಶ್ರೀಮದ್ದೇಶಿಕರಾಜ ಕೀರ್ತಿವನಿತಾ ನೂನಂ ದಿಗಂತಾನಗಾತ್ ॥ ೧ ॥
		</p>
	</div>
	<div>
		<p>
			ಪುರಾ ಶಂಭುಃ ಶುಭ್ರೇ ವಸತಿಮಚಲೇ ಕರ್ತುಮನಿಶಂ<br />
			ಸಮಿಚ್ಛನ್ರೂಪ್ಯಾದ್ರಾವುಭಯಗುಣಯುಕ್ತೇಽಕೃತ ವಸಿಮ್ ।<br />
			ತತಸ್ತಂ ದುರ್ವರ್ಣಂ ದಶವದನಹಸ್ತಪ್ರಚಲಿತಂ<br />
			ವಿಚಿಂತ್ಯಾಸ್ಮಿನ್ನಿತ್ಯಾಂ ವಸತಿಮಕರೋದ್ದೇಶಿಕಹೃದಿ ॥ ೨ ॥
		</p>
	</div>
	<div>
		<p>
			ಅಮೃತಶಿಲಾಪರಿನಿರ್ಮಿತಮೂರ್ತಿಂ ಶ್ರೀದೇಶಿಕಸ್ಯ ಮನ್ಯೇಽಹಮ್ ।<br />
			ಶಂಕರಗುರುಕೃತಶ್ರೃಂಗಾಚಲಸ್ಥಪೀಠೀಯಕೀರ್ತಿಸಾರ ಇತಿ ॥ ೩ ॥
		</p>
	</div>
	<div>
		<p>
			ಏಕಾದಶರುದ್ರಾಣಾಮೇಕಾ ಗೌರೀ ಭವೇನ್ನಾಲಮ್ ।<br />
			ಇತಿ ಗೌರೀಕೃತವಾಂಸ್ತ್ವಂ ದೇಶಿಕವರ ದಶ ದಿಶೋಽಪಿ ನಿಜಕೀರ್ತ್ಯಾ ॥ ೪ ॥
		</p>
	</div>
	<div>
		<p>
			ಪ್ರಹ್ಲಾದಪೋಷಕತ್ವಂ ತವ ಸಿದ್ಧಮಥೋ ಹಿರಣ್ಯವೈರಿತ್ವಮ್ ।<br />
			ತಸ್ಮಾನ್ನೃಸಿಂಹದೇಶಿಕ ಹೃತ್ಸ್ತಂಭಂ ಮೇ ವಿಭಿದ್ಯ ಪುರ ಏಹಿ ॥ ೫ ॥
		</p>
	</div>
	<div>
		<p>
			ಸರ್ವಜ್ಞತಾಸಕಲಶಕ್ತಿಯುತತ್ವಹೇತೋಃ<br />
			ಶ್ರೀಶಂಭುಸಾಮ್ಯಮಖಿಲಾ ಭವತೋ ವದಂತಿ ।<br />
			ಆಧಿಕ್ಯಮೇವ ತವ ದೇಶಿಕ ಸಂಗಿರೇಽಹಂ<br />
			ರಾಜಾಂಘ್ರಿರಸ್ತಿ ಹಿ ಭವಾನ್ ಸ ತು ರಾಜಮೌಲಿಃ ॥ ೬ ॥
		</p>
	</div>
</body>
</html>
