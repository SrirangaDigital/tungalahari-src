<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శ్రీమదాచార్యేంద్రస్తవమ్ ॥</h2>
	<div>
		<p>
			దృష్ట్వా వాచి సరస్వతీం నయనయోరంతే చ లక్ష్మీం తథా<br />
			చిత్తే వీక్ష్య సమస్తభూతకరుణాం కాయే చ హేమప్రభామ్ ।<br />
			నో యుక్తం బహుభామినీసముదయే వాసాయ మత్త్వేతి తే <br />
			శ్రీమద్దేశికరాజ కీర్తివనితా నూనం దిగంతానగాత్ ॥ ౧ ॥
		</p>
	</div>
	<div>
		<p>
			పురా శంభుః శుభ్రే వసతిమచలే కర్తుమనిశం<br />
			సమిచ్ఛన్రూప్యాద్రావుభయగుణయుక్తేఽకృత వసిమ్ ।<br />
			తతస్తం దుర్వర్ణం దశవదనహస్తప్రచలితం<br />
			విచింత్యాస్మిన్నిత్యాం వసతిమకరోద్దేశికహృది ॥ ౨ ॥
		</p>
	</div>
	<div>
		<p>
			అమృతశిలాపరినిర్మితమూర్తిం శ్రీదేశికస్య మన్యేఽహమ్ ।<br />
			శంకరగురుకృతశ్రృంగాచలస్థపీఠీయకీర్తిసార ఇతి ॥ ౩ ॥
		</p>
	</div>
	<div>
		<p>
			ఏకాదశరుద్రాణామేకా గౌరీ భవేన్నాలమ్ ।<br />
			ఇతి గౌరీకృతవాంస్త్వం దేశికవర దశ దిశోఽపి నిజకీర్త్యా ॥ ౪ ॥
		</p>
	</div>
	<div>
		<p>
			ప్రహ్లాదపోషకత్వం తవ సిద్ధమథో హిరణ్యవైరిత్వమ్ ।<br />
			తస్మాన్నృసింహదేశిక హృత్స్తంభం మే విభిద్య పుర ఏహి ॥ ౫ ॥
		</p>
	</div>
	<div>
		<p>
			సర్వజ్ఞతాసకలశక్తియుతత్వహేతోః<br />
			శ్రీశంభుసామ్యమఖిలా భవతో వదంతి ।<br />
			ఆధిక్యమేవ తవ దేశిక సంగిరేఽహం<br />
			రాజాంఘ్రిరస్తి హి భవాన్ స తు రాజమౌలిః ॥ ౬ ॥
		</p>
	</div>
</body>
</html>
