<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śrīmadācāryendrastavam ॥</h2>
	<div>
		<p>
			dṛṣṭvā vāci sarasvatīṁ nayanayorante ca lakṣmīṁ tathā<br />
			citte vīkṣya samastabhūtakaruṇāṁ kāye ca hemaprabhām ।<br />
			no yuktaṁ bahubhāminīsamudaye vāsāya mattveti te <br />
			śrīmaddeśikarāja kīrtivanitā nūnaṁ digantānagāt ॥ 1 ॥
		</p>
	</div>
	<div>
		<p>
			purā śaṁbhuḥ śubhre vasatimacale kartumaniśaṁ<br />
			samicchanrūpyādrāvubhayaguṇayukte'kṛta vasim ।<br />
			tatastaṁ durvarṇaṁ daśavadanahastapracalitaṁ<br />
			vicintyāsminnityāṁ vasatimakaroddeśikahṛdi ॥ 2 ॥
		</p>
	</div>
	<div>
		<p>
			amṛtaśilāparinirmitamūrtiṁ śrīdeśikasya manye'ham ।<br />
			śaṁkaragurukṛtaśrṛṅgācalasthapīṭhīyakīrtisāra iti ॥ 3 ॥
		</p>
	</div>
	<div>
		<p>
			ekādaśarudrāṇāmekā gaurī bhavennālam ।<br />
			iti gaurīkṛtavāṁstvaṁ deśikavara daśa diśo'pi nijakīrtyā ॥ 4 ॥
		</p>
	</div>
	<div>
		<p>
			prahlādapoṣakatvaṁ tava siddhamatho hiraṇyavairitvam ।<br />
			tasmānnṛsiṁhadeśika hṛtstambhaṁ me vibhidya pura ehi ॥ 5 ॥
		</p>
	</div>
	<div>
		<p>
			sarvajñatāsakalaśaktiyutatvahetoḥ<br />
			śrīśaṁbhusāmyamakhilā bhavato vadanti ।<br />
			ādhikyameva tava deśika saṁgire'haṁ<br />
			rājāṅghrirasti hi bhavān sa tu rājamauliḥ ॥ 6 ॥
		</p>
	</div>
</body>
</html>
