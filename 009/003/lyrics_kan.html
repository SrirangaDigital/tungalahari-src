<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಗುರುಪ್ರಾರ್ಥನಾಸ್ತೋತ್ರಮ್ ॥</h2>
	<div>
		<p>
			ಪೃಥ್ವೀಮಂಡಲರಾಜಮಾನನೃಪಮೌಲ್ಯಾಭಾತ್ಕಿರೀಟೋಜ್ಜ್ವಲ-<br />
			ದ್ರತ್ನಾಭಾಂಚಿತಪಾದಪದ್ಮಯುಗಲಶ್ರೀಮದ್ಗುರೋ ಸತ್ವರಮ್ ।<br />
			ತ್ವತ್ಪಾದೈಕಶರಣ್ಯಮಂದಮತಯೇಽಮುಷ್ಮೈ ಜನಾಯ ಪ್ರಭೋ<br />
			ಹಸ್ತಾಲಂಬನಮಾದರಾದ್ವಿತರ ಮಾಂ ದುಃಸಂಸೃತೇಸ್ತಾರಯ ॥ ೧ ॥
		</p>
	</div>
	<div>
		<p>
			ಶ್ರೀಮಚ್ಛಂಕರದೇಶಿಕೇಂದ್ರರಚಿತೇ ಪೀಠೇ ಜಗದ್ದೇಶಿಕ<br />
			ತ್ವಾದೃಕ್ಷಾಃ ಶಿವರೂಪಿಣೋಽಖಿಲವಿದೋ ಬ್ರಹ್ಮಸ್ಥಿತಾ ವರ್ತಿತುಮ್ ।<br />
			ಯುಕ್ತಂ ಕೋಽಹಮತೀವ ಮಂದಧಿಷಣೋ ಬಾಹ್ಯೇಷು ಸಕ್ತೋಽಧುನಾ<br />
			ಸ್ಥಾತುಂ ತದ್ಭಗವಾನ್ಭವಾನ್ಕರುಣಯಾ ಮಾಮುದ್ಧರತ್ವಂಜಸಾ ॥ ೨ ॥
		</p>
	</div>
	<div>
		<p>
			ನಿತ್ಯಾನಿತ್ಯವಿವೇಕವಿರಕ್ತಿಶಮಾದಿಮಮುಮುಕ್ಷುತಾಹೀನಮ್ ।<br />
			ದೃಷ್ಟ್ವಾ ಕೃಪಾರ್ದ್ರದೃಷ್ಟ್ಯಾ ಮುಕ್ತ್ಯಧ್ವನಿ ಪಥಿಕಮಾತನುಷ್ವ ಗುರೋ ॥ ೩ ॥
		</p>
	</div>
	<div>
		<p>
			ಜ್ಞಾನೇತರೇಷ್ಟದಾನೇ ಚತುರಾಃ ಕಲ್ಪದ್ರುಮಣಿಮುಖಾಃ ಸಂತುಃ ।<br />
			ಲೋಕತ್ರಯೇಽಪಿ ಸತ್ಯಂ ಜ್ಞಾನದವಸ್ತು ತ್ವಯಾ ವಿನಾ ನಾಸ್ತಿ ॥ ೪ ॥
		</p>
	</div>
	<div>
		<p>
			ಪಾಪೀಯಾನಿತಿ ಮತ್ವಾ ಮಾಂ ಯದಿ ಲೋಕೈಕದೇಶಿಕ ತ್ಯಜಸಿ ।<br />
			ಸರ್ವಜನತ್ಯಕ್ತಮಿಮಂ ಕೋ ವಾ ಪರಿಪಾಲಯೇತ್ಕೃಪಾಜಲಧೇ ॥ ೫ ॥
		</p>
	</div>
	<div>
		<p>
			ತ್ವತ್ಪದಾಂಬುಜಯುಗಲಂ ಹಿತ್ವಾ ನಾನ್ಯಾ ಗತಿರ್ಹಿ ಮೇ ಲೋಕೇ ।<br />
			ಇತಿ ಮತ್ವಾ ತವ ಚರಣೌ ಶರಣಂ ಪ್ರಾಪ್ತೋಽಸ್ಮಿ ಕರುಣಯಾ ರಕ್ಷ ॥ ೬ ॥
		</p>
	</div>
	<div>
		<p>
			ನಾಸ್ತಿಕ್ಯತಮಸಿ ಲೋಕೇ ಸರ್ವಜನಾನಾಂ ಹೃದಂಬುಜಾತಾನಿ ।<br />
			ಮಲಿನೀಕುರ್ವತಿ ಧರ್ಮೇ ಪ್ರಾಯೋ ನಷ್ಟೇ ಸದಾಶಿವೋ ಭಗವಾನ್ ॥ ೭ ॥
		</p>
	</div>
	<div>
		<p>
			ಗುರುರೂಪೇಣ ಧರಾಯಾಮವತೀರ್ಯಾಖಿಲಜನಾನವನ್ವಿಪದಃ ।<br />
			ಧಿಕ್ಕೃತಸೂರ್ಯಮಹೋಭಿರ್ನಾಸ್ತಿಕ್ಯತಮೋ ವಿನಾಶ್ಯ ದುರ್ವಾರಮ್ ॥ ೮ ॥
		</p>
	</div>
	<div>
		<p>
			ಕೃತ್ವಾಽನೇಕಾಮಾನುಷಕಾರ್ಯಾಣಿ ಜನೈಃ ಸಮರ್ಚಿತೋ ನಿಖಿಲೈಃ ।<br />
			ತದ್ವಿದಿತಶಂಕರಾಂಶೋ ಲೇಭೇ ಸ್ವಂ ಧಾಮ ಖಲು ವಿಸೃಷ್ಟಾಂಗಃ ॥ ೯ ॥
		</p>
	</div>
	<div>
		<p>
			ತತ್ತಾದೃಙ್ಭಾಹಿಮಾನಂ ಲೋಕಾನುಗ್ರಹನಿಬದ್ಧದೀಕ್ಷಮಹಮ್ ।<br />
			ವೈರಾಗ್ಯದಾನನಿರತಂ ಶರಣಂ ಕರವಾಣಿ ದೇಶಿಕಂ ಭಕ್ತ್ಯಾ ॥ ೧೦ ॥
		</p>
	</div>
	<div>
		<p>
			ಯನ್ನೈಸರ್ಗಿಕಕರುಣಾಲೇಶಮನುಪ್ರಾಪ್ಯ ಮಾನವಾ ಜಗತಿ ।<br />
			ಸ್ವೀಯಾಚಾರರತಾಃ ಸ್ಯುಸ್ತಂ ದೇಶಿಕವರ್ಯಮಾದರಾನ್ನೌಮಿ ॥ ೧೧ ॥
		</p>
	</div>
	<div>
		<p>
			ಶ್ರೀಮದ್ದೇಶಿಕವರ್ಯಾನ್ವಂದೇಽನುದಿನಂ ಶಿವಾಭಿನವಪೂರ್ವಾನ್ ।<br />
			ಸಚ್ಚಿತ್ಸುಖರೂಪಾನ್ಸದ್ವಿದ್ಯಾಂ ದದತಃ ಸ್ವಪಾದನಮ್ರೇಭ್ಯಃ ॥ ೧೨ ॥
		</p>
	</div>
</body>
</html>
