<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ navaratnamālā ॥</h2>
	<div>
		<p>
			lokaṁ samastamapi mohamahāndhakāra-<br />
			naśyaddṛśaṁ bhavamahājaladhau patantam ।<br />
			soktyañjanena samapālayadāśu yaḥ saḥ <br />
			dṛggocaro bhavatu deśikarāṇmamāśu ॥ 1 ॥
		</p>
	</div>
	<div>
		<p>
			pāṣaṇḍamukhyamatakumbhiṣu kesarīndraḥ<br />
			pāpāṭavīdavavibhāvasurānatānām ।<br />
			advaitavārinidhipūrṇaśaśī ca yaḥ saḥ<br />
			dṛggocaro bhavatu deśikarāṇmamāśu ॥ 2 ॥
		</p>
	</div>
	<div>
		<p>
			śabdādimānhi viṣayānviṣatulyakakṣyā-<br />
			njñātvāpi tatra bahurāgavato mamāśu ।<br />
			pādānatākhilajanasya viraktidātā<br />
			dṛggocaro bhavatu deśikasārvabhaumaḥ ॥ 3 ॥
		</p>
	</div>
	<div>
		<p>
			śrīmannṛsiṁhagurupādayugābjabhṛṅgaḥ<br />
			sīmāvilaṅghidhiṣaṇo'khilaśāstravettā ।<br />
			namrāntarāndhyavinivāraṇacaṇḍaraśmiḥ<br />
			dṛggocaro bhavatu deśikarāṇmamāśu ॥ 4 ॥
		</p>
	</div>
	<div>
		<p>
			kāmādiśrṛṅgiparibhedanavajrapāṇiḥ<br />
			nāmāvadhūtanikhilāghacayo mahasvī ।<br />
			sāmādiśīrṣaparigītanijasvarūpaḥ<br />
			dṛggocaro bhavatu deśikarāṇmamāśu ॥ 5 ॥
		</p>
	</div>
	<div>
		<p>
			āśrāmavāsivaṭumekamabhāṣamāṇaṁ<br />
			saṁbhāṣamāṇamakarottvaritaṁ kṛpātaḥ ।<br />
			śrīśaṁkarārya iva yaḥ sa hi hastadhātrīṁ <br />
			dṛggocaro bhavatu deśikarāṇmamāśu ॥ 6 ॥
		</p>
	</div>
	<div>
		<p>
			vipraṁ hyapasmṛtiyutaṁ prasamīkṣya tasya<br />
			mūrdhnyaṅghrimādadhadapārakṛpāmburāśiḥ ।<br />
			yo dakṣiṇāsya iva rogamapānudattaṁ<br />
			dṛggocaro bhavatu deśikarāṇmamāśu ॥ 7 ॥
		</p>
	</div>
	<div>
		<p>
			ūrdhvasthalānnipatitāṁ gṛhagodhikāṁ yaḥ<br />
			tyaktāsumāśu karakāmbukaṇena siktvā ।<br />
			so'jīvayajjanasamakṣamameyaśaktiḥ<br />
			dṛggocaro bhavatu deśikarāṇmamāśu ॥ 8 ॥
		</p>
	</div>
	<div>
		<p>
			martyācikitsyabahukuṣṭhanipīḍitaṁ yaḥ<br />
			vipraṁ hi kaṁcana tadāmayahīnamāśu ।<br />
			cakre sa datta iva kevalabhasmadānāt <br />
			dṛggocaro bhavatu deśikarāṇmamāśu ॥ 9 ॥
		</p>
	</div>
</body>
</html>
