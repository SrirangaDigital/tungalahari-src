<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ శివపంచరత్నస్తుతిః ॥</h2>
	<div>
		<p>
			జటాజూటరమ్యం తపస్సారగమ్యం పరానందరూపం హృతాశేషపాపమ్ ।<br />
			ధనాధీశబంధుం దయాసారసింధుం భజ స్వాంత శర్వం జితానంగగర్వమ్ ॥
		</p>
	</div>
	<div>
		<p>
			అహిబ్రహ్మసూత్రం శ్రితోమార్ధగాత్రం స్తువద్ధర్మరాజం భవాభావబీజమ్ ।<br />
			శరచ్చంద్రభాసం లసన్మందహాసం భజ స్వాంత శర్వం జితానంగగర్వమ్ ॥
		</p>
	</div>
	<div>
		<p>
			క్షపానాథభూషం సుధాస్యందిభాషం మహాకాలకాలం నమన్మౌనిజాలమ్ ।<br />
			సుధాశాగ్రగణ్యం త్రిలోకీశరణ్యం భజ స్వాంత శర్వం జితానంగగర్వమ్ ॥
		</p>
	</div>
	<div>
		<p>
			అపర్ణాభినంద్యం సురేశాదివంద్యం శ్రితామర్త్యవృక్షం కృపాపూరితాక్షమ్ ।<br />
			త్రయీమౌలిమాన్యం తమాద్యంతశూన్యం భజ స్వాంత శర్వం జితానంగగర్వమ్ ॥
		</p>
	</div>
	<div>
		<p>
			భిదావాదిదూరం పురధ్వాంతసూరం పరిధ్వస్తమోహం మునిస్వాంతగేహమ్ ।<br />
			మనోజ్ఞోక్షకేతుం భవాంభోధిసేతుం భజ స్వాంత శర్వం జితానంగగర్వమ్ ॥
		</p>
	</div>
</body>
</html>
