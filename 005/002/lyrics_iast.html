<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ śivapañcaratnastutiḥ ॥</h2>
	<div>
		<p>
			jaṭājūṭaramyaṁ tapassāragamyaṁ parānandarūpaṁ hṛtāśeṣapāpam ।<br />
			dhanādhīśabandhuṁ dayāsārasindhuṁ bhaja svānta śarvaṁ jitānaṅgagarvam ॥
		</p>
	</div>
	<div>
		<p>
			ahibrahmasūtraṁ śritomārdhagātraṁ stuvaddharmarājaṁ bhavābhāvabījam ।<br />
			śaraccandrabhāsaṁ lasanmandahāsaṁ bhaja svānta śarvaṁ jitānaṅgagarvam ॥
		</p>
	</div>
	<div>
		<p>
			kṣapānāthabhūṣaṁ sudhāsyandibhāṣaṁ mahākālakālaṁ namanmaunijālam ।<br />
			sudhāśāgragaṇyaṁ trilokīśaraṇyaṁ bhaja svānta śarvaṁ jitānaṅgagarvam ॥
		</p>
	</div>
	<div>
		<p>
			aparṇābhinandyaṁ sureśādivandyaṁ śritāmartyavṛkṣaṁ kṛpāpūritākṣam ।<br />
			trayīmaulimānyaṁ tamādyantaśūnyaṁ bhaja svānta śarvaṁ jitānaṅgagarvam ॥
		</p>
	</div>
	<div>
		<p>
			bhidāvādidūraṁ puradhvāntasūraṁ paridhvastamohaṁ munisvāntageham ।<br />
			manojñokṣaketuṁ bhavāmbhodhisetuṁ bhaja svānta śarvaṁ jitānaṅgagarvam ॥
		</p>
	</div>
</body>
</html>
