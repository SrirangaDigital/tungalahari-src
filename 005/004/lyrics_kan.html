<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ಗೌರ್ಯಷ್ಟಕಮ್ ॥</h2>
	<div>
		<p>
			ಶ್ರೀಕಾಮುಕಾಬ್ಜಭವಪಾಕಾರಿಮುಖ್ಯಸುರಲೋಕಾಭಿವಂದಿತಪದಾ <br />
			ರಾಕಾನಿಶಾಕರನಿರಾಕಾರಿವಕ್ತ್ರರುಚಿರಾ ಕಾಮಪೀಠನಿಲಯಾ ।<br />
			ಯಾ ಕಾಲಿಕಾ ಜಯಪತಾಕಾ ಸ್ಮರಸ್ಯ ಧೃತಿರಾಕಾರಿಣೀ ಪುರರಿಪೋಃ <br />
			ಸಾ ಕಾಮಿತಂ ದಿಶತು ನೈಕಾರ್ಚಿತಾ ವಿನತಶೋಕಾಪನೋದನಪರಾ ॥
		</p>
	</div>
	<div>
		<p>
			ಲಾಕ್ಷಾರುಣಾರುಣನಿಜೇಕ್ಷಾಕ್ಷಣಕ್ಷಪಿತರೂಕ್ಷಾಪದೋಘಚರಣಾಮ್ <br />
			ಉಕ್ಷಾಂಕಕೇಲಿರಸಶಿಕ್ಷಾವಿಚಕ್ಷಣಕಟಾಕ್ಷಾಂಕುರಾಂ ಭಗವತೀಮ್ ।<br />
			ಅಕ್ಷಾಮವಕ್ತ್ರರುಚಿಭಿಕ್ಷಾಟನಪ್ರವಣಋಕ್ಷಾಧಿಪಾಮವಿರತಂ <br />
			ದಾಕ್ಷಾಯಣೀಂ ಪ್ರಣತರಕ್ಷಾವಿಧೌ ವಿಧೃತದೀಕ್ಷಾಂ ಮತಿಃ ಶ್ರಯತು ಮೇ ॥
		</p>
	</div>
	<div>
		<p>
			ಯಾಮಾಮನಂತಿ ಭವವಾಮಾರ್ಧಮೂರ್ತಿಮವಿರಾಮಾನುಬಂಧಿಕರುಣಾಂ<br />
			ಹೇಮಾದ್ರಿತುಂಗಕುಚಸೀಮಾನಮಂಬುಜವನೀಮಾನಮಾಥಿನಯನಾಮ್ ।<br />
			ಸೋಮಾ ನಿಜಾಸ್ಯಜಿತಸೋಮಾ ನಿಲಿಮ್ಪಸದಸೋ ಮಾನನೀಯಚರಣಾ<br />
			ಭಾಮಾಮಣಿಃ ಪ್ರಚುರಕಾಮಾಯ ಮೇಽಸ್ತು ಹಿಮಧಾಮಾರ್ಧಮಸ್ತಕಮಣಿಃ ॥
		</p>
	</div>
	<div>
		<p>
			ಶಾಣಾವಲೀಢಸುಮಬಾಣಾಸ್ತ್ರವಿಭ್ರಮಧುರೀಣಾ ಕಟಾಕ್ಷಸರಣೌ<br />
			ಶೋಣಾಧರಾ ಶಶವಿಷಾಣಾಭಮಧ್ಯಲಸಿತೈಣಾಂಕಶೇಖರಸಖೀ ।<br />
			ಪ್ರಾಣಾ ಬಹಿಃ ಕುಲಗಿರೀಣಾಮಿನಸ್ಯ ರಮಮಾಣಾ ಕದಂಬವಿಪಿನೇ <br />
			ಪ್ರೀಣಾತು ಸಾ ಮಮ ರಿಪೂಣಾಮನಾಮಯಪರೀಣಾಹಪಾರಣಚಣಾ ॥
		</p>
	</div>
	<div>
		<p>
			ಯಾ ಸಾ ಸರೋರುಹವಿಲಾಸಾಪಹಾಸಿಮುಖಭಾಸಾ ಜಿತಾಮೃತಕರಾ<br />
			ಹಾಸಾಂಕುರಪ್ರಸರದಾಸಾಯಮಾನನವನಾಸಾವಿಭೂಷಣಮಣಿಃ ।<br />
			ವ್ಯಾಸಾದಿಮಾನಸನಿವಾಸಾ ನಮಜ್ಜನದಯಾಸಾರಪೂರ್ಣಹೃದಯಾ <br />
			ತ್ರಾಸಾಪಹಾ ಸುಖವಿಕಾಸಾಯ ಮೇಽಸ್ತು ಭುವಿ ಸಾ ಸಾಮಜಾಸ್ಯಜನನೀ ॥
		</p>
	</div>
	<div>
		<p>
			ಬೋಧಾಯನಾದಿಮುನಿಯೂಥಾಶಯಸ್ಫುರದಗಾಧಾನುಭಾವಚರಣಾ <br />
			ವೈಧಾತ್ರಸೂಕ್ತಿಮಣಿಸೌಧಾ ಸುಧಾಮದತಿರೋಧಾಯಿವಾಙ್ಮಧುರಿಮಾ ।<br />
			ಸಾಧಾರಣೇತರದಯಾಧಾರಭೂಮಿರವರೋಧಾಂಗನಾ ಸ್ಮರರಿಪೋಃ<br />
			ಬೋಧಾತ್ಮಿಕಾ ಭುವನಬಾಧಾಪಹಾ ಭಯನಿರೋಧಾಯ ಮೇಽಸ್ತು ಸತತಮ್ ॥
		</p>
	</div>
	<div>
		<p>
			ಸ್ವಾರಾಣ್ಮುಖಪ್ರಣಯಿನೀರಾಜಿಮೌಲಿಮಣಿನೀರಾಜಿತಾಂಘ್ರಿಯುಗಲೀ <br />
			ಮಾರಾರಿಲೋಚನಚಕೋರಾರ್ಭಕೇಂದುಕರಪೂರಾಯಿತಸ್ಮಿತರುಚಿಃ ।<br />
			ಹಾರಾಭಿರಾಮಕುಚಭಾರಾ ಗಿರಾ ವಿಜಿತಕೀರಾ ಧರಾಧರಸುತಾ <br />
			ಘೋರಾಪದುನ್ಮಥನಧೀರಾ ಸುಖಂ ನತಕೃಪಾರಾಶಿರಾದಿಶತು ಮೇ ॥
		</p>
	</div>
	<div>
		<p>
			ಈಹಾಜಯಿವ್ರಜವಿದೇಹಾಖ್ಯಮುಕ್ತಿಕರಮಾಹಾತ್ಮ್ಯಸಂಪದಧಿಕಾ <br />
			ದೇಹಾರ್ಧಶಂಕರಯುತಾ ಹಾಸನಿರ್ಜಿತಸುರಾಹಾರಕಾಂತಿನಿಚಯಾ ।<br />
			ಸ್ವಾಹಾಸಖಾದಿಮಸಮೂಹಾವನಾಯ ರಚಿತೋಹಾ ಸದಾಪಿ ಹೃದಯೇ <br />
			ಮೋಹಾಪಹಾ ಭವತು ಗೇಹಾದಿಸಂಪದಿ ಮಹಾಹಾನಿನಾಶಚತುರಾ ॥
		</p>
	</div>
</body>
</html>
