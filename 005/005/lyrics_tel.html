<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ అంబాష్టకమ్ ॥</h2>
	<div>
		<p>
			చేటీభవన్నిఖిలఖేటీకదంబతరువాటీషు నాకిపటలీ<br />
			కోటీరచారుతరకోటీమణీకిరణకోటీకరంబితపదా ।<br />
			పాటీరగంధకుచశాటీ కవిత్వపరిపాటీమగాధిపసుతా<br />
			ఘోటీకులాదధికధాటీముదారముఖవీటీరసేన తనుతామ్ ॥
		</p>
	</div>
	<div>
		<p>
			కూలాతిగామిభయతూలావలిజ్వలనకీలా నిజస్తుతివిధా <br />
			కోలాహలక్షపితకాలామరీ కలశకీలాలపోషణనభాః ।<br />
			స్థూలా కుచే జలదనీలా కచే కలితలీలా కదంబవిపినే <br />
			శూలాయుధప్రణతిశీలా విభాతు హృది శైలాధిరాజతనయా ॥
		</p>
	</div>
	<div>
		<p>
			యత్రాశయో లగతి తత్రాగజా వసతు కుత్రాపి నిస్తులశుకా <br />
			సుత్రామకాలముఖసత్రాశనప్రకరసుత్రాణకారిచరణా ।<br />
			ఛత్రానిలాతిరయపత్రాభిరామగుణమిత్రామరీసమవధూః <br />
			కుత్రాసహన్మణివిచిత్రాకృతిః స్ఫురితపుత్రాదిదాననిపుణా ॥
		</p>
	</div>
	<div>
		<p>
			ద్వైపాయనప్రభృతిశాపాయుధత్రిదివసోపానధూలిచరణా <br />
			పాపాపహస్వమనుజాపానులీనజనతాపాపనోదనిపుణా ।<br />
			నీపాలయా సురభిధూపాలకా దురితకూపాదుదంచయతు మాం <br />
			రూపాధికా శిఖరిభూపాలవంశమణిదీపాయితా భగవతీ ॥
		</p>
	</div>
	<div>
		<p>
			యాలీభిరాత్మతనుతాలీ సకృత్ ప్రియకపాలీషు ఖేలతి భయ-<br />
			వ్యాలీనకుల్యసితచూలీభరా చరణధూలీలసన్ముినివరా ।<br />
			బాలీభృతి శ్రవసి తాలీదలం వహతి యాలీకశోభితిలకా<br />
			సాలీకరోతు మమ కాలీ మనః స్వపదనాలీకసేవనవిధౌ ॥
		</p>
	</div>
	<div>
		<p>
			న్యంకాకరే వపుషి కంకాదిరక్తపుషి కంకాదిపక్షివిషయే <br />
			త్వంకామనామయసి కిం కారణం హృదయ పంకారిమేహి గిరిజామ్ ।<br />
			శంకాశిలానిశితటంకాయమానపదసంకాశమానసుమనో-<br />
			ఝంకారిమానతతిమంకానుపేతశశిసంకాశివక్త్రకమలామ్ ॥
		</p>
	</div>
	<div>
		<p>
			కుంబావతీసమవిడంబా గలేన నవతుంబాభవీణసవిధా <br />
			శం బాహులేయశశిబింబాధిరామముఖసంబాధితస్తనభరా ।<br />
			అంబా కురంగమదజంబాలరోచిరిహ లంబాలకా దిశతు మే <br />
			బింబాధరా వినతశంబాయుధాదినకురంబా కదంబవిపినే ॥
		</p>
	</div>
	<div>
		<p>
			ఇంధానకీరమణిబంధా భవే హృదయబంధావతీవరసికా<br />
			సంధావతీ భువనసంధారణేఽప్యమృతసింధావుదారనిలయా ।<br />
			గంధానుభానముహురంధాలివీతకచబంధా సమర్పయతు మే <br />
			శం ధామ భానుమపి సంధానమాశుపదసంధానమప్యగసుతా ॥
		</p>
	</div>
</body>
</html>
