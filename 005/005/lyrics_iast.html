<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ambāṣṭakam ॥</h2>
	<div>
		<p>
			ceṭībhavannikhilakheṭīkadambataruvāṭīṣu nākipaṭalī<br />
			koṭīracārutarakoṭīmaṇīkiraṇakoṭīkarambitapadā ।<br />
			pāṭīragandhakucaśāṭī kavitvaparipāṭīmagādhipasutā<br />
			ghoṭīkulādadhikadhāṭīmudāramukhavīṭīrasena tanutām ॥
		</p>
	</div>
	<div>
		<p>
			kūlātigāmibhayatūlāvalijvalanakīlā nijastutividhā <br />
			kolāhalakṣapitakālāmarī kalaśakīlālapoṣaṇanabhāḥ ।<br />
			sthūlā kuce jaladanīlā kace kalitalīlā kadambavipine <br />
			śūlāyudhapraṇatiśīlā vibhātu hṛdi śailādhirājatanayā ॥
		</p>
	</div>
	<div>
		<p>
			yatrāśayo lagati tatrāgajā vasatu kutrāpi nistulaśukā <br />
			sutrāmakālamukhasatrāśanaprakarasutrāṇakāricaraṇā ।<br />
			chatrānilātirayapatrābhirāmaguṇamitrāmarīsamavadhūḥ <br />
			kutrāsahanmaṇivicitrākṛtiḥ sphuritaputrādidānanipuṇā ॥
		</p>
	</div>
	<div>
		<p>
			dvaipāyanaprabhṛtiśāpāyudhatridivasopānadhūlicaraṇā <br />
			pāpāpahasvamanujāpānulīnajanatāpāpanodanipuṇā ।<br />
			nīpālayā surabhidhūpālakā duritakūpādudañcayatu māṁ <br />
			rūpādhikā śikharibhūpālavaṁśamaṇidīpāyitā bhagavatī ॥
		</p>
	</div>
	<div>
		<p>
			yālībhirātmatanutālī sakṛt priyakapālīṣu khelati bhaya-<br />
			vyālīnakulyasitacūlībharā caraṇadhūlīlasanmu.inivarā ।<br />
			bālībhṛti śravasi tālīdalaṁ vahati yālīkaśobhitilakā<br />
			sālīkarotu mama kālī manaḥ svapadanālīkasevanavidhau ॥
		</p>
	</div>
	<div>
		<p>
			nyaṅkākare vapuṣi kaṅkādiraktapuṣi kaṅkādipakṣiviṣaye <br />
			tvaṅkāmanāmayasi kiṁ kāraṇaṁ hṛdaya paṅkārimehi girijām ।<br />
			śaṅkāśilāniśitaṭaṅkāyamānapadasaṅkāśamānasumano-<br />
			jhaṅkārimānatatimaṅkānupetaśaśisaṅkāśivaktrakamalām ॥
		</p>
	</div>
	<div>
		<p>
			kumbāvatīsamaviḍambā galena navatumbābhavīṇasavidhā <br />
			śaṁ bāhuleyaśaśibimbādhirāmamukhasambādhitastanabharā ।<br />
			ambā kuraṅgamadajambālarociriha lambālakā diśatu me <br />
			bimbādharā vinataśambāyudhādinakurambā kadambavipine ॥
		</p>
	</div>
	<div>
		<p>
			indhānakīramaṇibandhā bhave hṛdayabandhāvatīvarasikā<br />
			sandhāvatī bhuvanasandhāraṇe'pyamṛtasindhāvudāranilayā ।<br />
			gandhānubhānamuhurandhālivītakacabandhā samarpayatu me <br />
			śaṁ dhāma bhānumapi sandhānamāśupadasandhānamapyagasutā ॥
		</p>
	</div>
</body>
</html>
