<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ ನಟರಾಜಾಷ್ಟಕಮ್ ॥</h2>
	<div>
		<p>
			ಕುಂಚರಚರ್ಮಕೃತಾಂಬರಮಂಬುರುಹಾಸನಮಾಧವಗೇಯಗುಣಂ<br />
			ಶಂಕರಮಂತಕಮಾನಹರಂ ಸ್ಮರದಾಹಕಲೋಚನಮೇಣಧರಮ್ ।<br />
			ಸಾಂಜಲಿಯೋಗಿಪತಂಜಲಿಸನ್ನುತಮಿಂದುಕಲಾಧರಮಬ್ಜಮುಖಂ<br />
			ಮಂಜುಲಶಿಂಜಿತರಂಜಿತಕುಂಚಿತವಾಮಪದಂ ಭಜ ನೃತ್ಯಪತಿಮ್ ॥
		</p>
	</div>
	<div>
		<p>
			ಪಿಂಗಲತುಂಗಜಟಾವಲಿಭಾಸುರಗಂಗಮಮಂಗಲನಾಶಕರಂ<br />
			ಪುಂಗವವಾಹಮುಮಾಂಗಧರಂ ರಿಪುಭಂಗಕರಂ ಸುರಲೋಕನತಮ್ ।<br />
			ಭೃಂಗವಿನೀಲಗಲಂ ಗಣನಾಥಸುತಂ ಭಜ ಮಾನಸ ಪಾಪಹರಂ<br />
			ಮಂಗಲದಂ ವರರಂಗಪತಿಂ ಭವಸಂಗಹರಂ ಧನರಾಜಸಖಮ್ ॥
		</p>
	</div>
	<div>
		<p>
			ಪಾಣಿನಿಸೂತ್ರವಿನಿರ್ಮಿತಿಕಾರಣಪಾಣಿಲಸಡ್ಡಮರೂತ್ಥರವಂ<br />
			ಮಾಧವನಾದಿತಮರ್ದಲನಿರ್ಗತನಾದಲಯೋದ್ಧೃತವಾಮಪದಮ್ ।<br />
			ಸರ್ವಜಗತ್ಪ್ರಲಯಪ್ರಭುವಹ್ನಿವಿರಾಜಿತಪಾಣಿಮುಮಾಲಸಿತಂ <br />
			ಪನ್ನಗಭೂಷಣಮುನ್ನತಸನ್ನುತಮಾನಮ ಮಾನಸ ಸಾಂಬಶಿವಮ್ ॥
		</p>
	</div>
	<div>
		<p>
			ಚಂಡಗುಣಾನ್ವಿತಮಂಡಲಖಂಡನಪಂಡಿತಮಿಂದುಕಲಾಕಲಿತಂ<br />
			ದಂಡಧರಾಂತಕದಂಡಕರಂ ವರತಾಂಡವಮಂಡಿತಹೇಮಸಭಮ್ ।<br />
			ಅಂಡಕರಾಂಡಜವಾಹಸಖಂ ನಮ ಪಾಂಡವಮಧ್ಯಮಮೋದಕರಂ <br />
			ಕುಂಡಲಶೋಭಿತಗಂಡತಲಂ ಮುನಿವೃಂದನುತಂ ಸಕಲಾಂಡಧರಮ್ ॥
		</p>
	</div>
	<div>
		<p>
			ವ್ಯಾಘ್ರಪದಾನತಮುಗ್ರತರಾಸುರವಿಗ್ರಹಮರ್ದಿಪದಾಂಬುರುಹಂ <br />
			ಶಕ್ರಮುಖಾಮರವರ್ಗಮನೋಹರನೃತ್ಯಕರಂ ಶ್ರುತಿನುತ್ಯಗುಣಮ್ ।<br />
			ವ್ಯಗ್ರತರಂಗಿತದೇವಧುನೀಧೃತಗರ್ವಹರಾಯತಕೇಶಚಯಂ <br />
			ಭಾರ್ಗವರಾವಣಪೂಜಿತಮೀಶಮುಮಾರಮಣಂ ಭಜ ಶೂಲಧರಮ್ ॥
		</p>
	</div>
	<div>
		<p>
			ಆಸುರಶಕ್ತಿವಿನಾಶಕರಂ ಬಹುಭಾಸುರಕಾಯಮನಂಗರಿಪುಂ<br />
			ಭೂಸುರಸೇವಿತಪಾದಸರೋರುಹಮೀಶ್ವಮಕ್ಷರಮುಕ್ಷಧೃತಮ್ ।<br />
			ಭಾಸ್ಕರಶೀತಕರಾಕ್ಷಮನಾತುರಮಾಶ್ವರವಿಂದಪದಂ ಭಜ ತಂ <br />
			ನಶ್ವರಸಂಸೃತಿಮೋಹವಿನಾಶಮಹಸ್ಕರದಂತನಿಪಾತಕರಮ್ ॥
		</p>
	</div>
	<div>
		<p>
			ಭೂತಿಕರಂ ಸಿತಭೂತಿಧರಂ ಗತನೀತಿಹರಂ ವರಗೀತಿನುತಂ <br />
			ಭಕ್ತಿಯುತೋತ್ತಮಮುಕ್ತಿಕರಂ ಸಮಶಕ್ತಿಯುತಂ ಶುಭಭುಕ್ತಿಕರಮ್ ।<br />
			ಭದ್ರಕರೋತ್ತಮನಾಮಯುತಂ ಶ್ರುತಿಸಾಮನುತಂ ನಮ ಸೋಮಧರಂ <br />
			ಸ್ತುತ್ಯಗುಣಂ ಭಜ ನಿತ್ಯಮಗಾಧಭವಾಂಬುಧಿತಾರಕನೃತ್ಯಪತಿಮ್ ॥
		</p>
	</div>
	<div>
		<p>
			ಶೂಲಧರಂ ಭವಜಾಲಹರಂ ನಿಟಿಲಾಗ್ನಿಧರಂ ಜಟಿಲಂ ಧವಲಂ<br />
			ನೀಲಗಲೋಜ್ವಲಮಂಗಲಸದ್ಗಿರಿರಾಜಸುತಾಮೃದುಪಾಣಿತಲಮ್ ।<br />
			ಶೈಲಕುಲಾಧಿಪಮೌಲಿನತಂ ಛಲಹೀನಮುಪೈಮಿ ಕಪಾಲಧರಂ <br />
			ಕಾಲವಿಷಾಶಮನಂತಮಿಲಾನುತಮದ್ಭುತಲಾಸ್ಯಕರಂ ಗಿರಿಶಮ್ ॥
		</p>
	</div>
	<div>
		<p>
			ಚಿತ್ತಹರಾತುಲನೃತ್ತಪತಿಪ್ರಿಯವೃತ್ತಕೃತೋತ್ತಮಗೀತಿಮಿಮಾಂ<br />
			ಪ್ರಾತರುಮಾಪತಿಸನ್ನಿಧಿಗೋ ಯದಿ ಗಾಯತಿ ಭಕ್ತಿಯುತೋ ಮನಸಿ ।<br />
			ಸರ್ವಸುಖಂ ಭುವಿ ತಸ್ಯ ಭವತ್ಯಮರಾಧಿಪದುರ್ಲಭಮತ್ಯಧಿಕಂ <br />
			ನಾಸ್ತಿ ಪುನರ್ಜನಿರೇತಿ ಚ ಧಾಮ ಸ ಶಾಂಭವಮುತ್ತಮಮೋದಕರಮ್ ॥
		</p>
	</div>
</body>
</html>
