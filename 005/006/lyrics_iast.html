<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ naṭarājāṣṭakam ॥</h2>
	<div>
		<p>
			kuñcaracarmakṛtāmbaramamburuhāsanamādhavageyaguṇaṁ<br />
			śaṅkaramantakamānaharaṁ smaradāhakalocanameṇadharam ।<br />
			sāñjaliyogipatañjalisannutamindukalādharamabjamukhaṁ<br />
			mañjulaśiñjitarañjitakuñcitavāmapadaṁ bhaja nṛtyapatim ॥
		</p>
	</div>
	<div>
		<p>
			piṅgalatuṅgajaṭāvalibhāsuragaṅgamamaṅgalanāśakaraṁ<br />
			puṅgavavāhamumāṅgadharaṁ ripubhaṅgakaraṁ suralokanatam ।<br />
			bhṛṅgavinīlagalaṁ gaṇanāthasutaṁ bhaja mānasa pāpaharaṁ<br />
			maṅgaladaṁ vararaṅgapatiṁ bhavasaṅgaharaṁ dhanarājasakham ॥
		</p>
	</div>
	<div>
		<p>
			pāṇinisūtravinirmitikāraṇapāṇilasaḍḍamarūttharavaṁ<br />
			mādhavanāditamardalanirgatanādalayoddhṛtavāmapadam ।<br />
			sarvajagatpralayaprabhuvahnivirājitapāṇimumālasitaṁ <br />
			pannagabhūṣaṇamunnatasannutamānama mānasa sāmbaśivam ॥
		</p>
	</div>
	<div>
		<p>
			caṇḍaguṇānvitamaṇḍalakhaṇḍanapaṇḍitamindukalākalitaṁ<br />
			daṇḍadharāntakadaṇḍakaraṁ varatāṇḍavamaṇḍitahemasabham ।<br />
			aṇḍakarāṇḍajavāhasakhaṁ nama pāṇḍavamadhyamamodakaraṁ <br />
			kuṇḍalaśobhitagaṇḍatalaṁ munivṛndanutaṁ sakalāṇḍadharam ॥
		</p>
	</div>
	<div>
		<p>
			vyāghrapadānatamugratarāsuravigrahamardipadāmburuhaṁ <br />
			śakramukhāmaravargamanoharanṛtyakaraṁ śrutinutyaguṇam ।<br />
			vyagrataraṅgitadevadhunīdhṛtagarvaharāyatakeśacayaṁ <br />
			bhārgavarāvaṇapūjitamīśamumāramaṇaṁ bhaja śūladharam ॥
		</p>
	</div>
	<div>
		<p>
			āsuraśaktivināśakaraṁ bahubhāsurakāyamanaṅgaripuṁ<br />
			bhūsurasevitapādasaroruhamīśvamakṣaramukṣadhṛtam ।<br />
			bhāskaraśītakarākṣamanāturamāśvaravindapadaṁ bhaja taṁ <br />
			naśvarasaṁsṛtimohavināśamahaskaradantanipātakaram ॥
		</p>
	</div>
	<div>
		<p>
			bhūtikaraṁ sitabhūtidharaṁ gatanītiharaṁ varagītinutaṁ <br />
			bhaktiyutottamamuktikaraṁ samaśaktiyutaṁ śubhabhuktikaram ।<br />
			bhadrakarottamanāmayutaṁ śrutisāmanutaṁ nama somadharaṁ <br />
			stutyaguṇaṁ bhaja nityamagādhabhavāmbudhitārakanṛtyapatim ॥
		</p>
	</div>
	<div>
		<p>
			śūladharaṁ bhavajālaharaṁ niṭilāgnidharaṁ jaṭilaṁ dhavalaṁ<br />
			nīlagalojvalamaṅgalasadgirirājasutāmṛdupāṇitalam ।<br />
			śailakulādhipamaulinataṁ chalahīnamupaimi kapāladharaṁ <br />
			kālaviṣāśamanantamilānutamadbhutalāsyakaraṁ giriśam ॥
		</p>
	</div>
	<div>
		<p>
			cittaharātulanṛttapatipriyavṛttakṛtottamagītimimāṁ<br />
			prātarumāpatisannidhigo yadi gāyati bhaktiyuto manasi ।<br />
			sarvasukhaṁ bhuvi tasya bhavatyamarādhipadurlabhamatyadhikaṁ <br />
			nāsti punarjanireti ca dhāma sa śāmbhavamuttamamodakaram ॥
		</p>
	</div>
</body>
</html>
